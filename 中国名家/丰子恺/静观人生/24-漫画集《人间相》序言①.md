     漫画集《人间相》序言① 

   在上世，绘画用于装饰。故原始之绘画为图案，如五云万字、龙鳞凤彩之类，皆世间之调和相也。当盛世，绘画用以赞美。故人称美景曰“如画”，如明山秀水、佳人才子之类，皆世间之欢喜相也。至末世，绘画用为娱乐。故俗称描画曰“画花”，如草木虫禽、风花雪月之类，皆世间之可爱相也。吾画既非装饰，又非赞美，更不可为娱乐，而皆世间之不调和相、不欢喜相、不可爱相，独何欤？东坡云：“恶岁诗人无好语”，若诗画通似，则窃比吾画于诗可也。 ①此文后来作为《丰子恺漫画全集·都市相》的序言。

