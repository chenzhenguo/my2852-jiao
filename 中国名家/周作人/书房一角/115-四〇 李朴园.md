    四〇 李朴园 

   阅吴振棫《养吉斋丛录》，见余录卷十有一则云，“宝坻李比部光庭，长子藻以嘉庆戊午生，咸丰戊午又得一子，年已八十余，伯兄季弟之生相去正一甲子。”李朴园著作寒斋共有三种，一为诗集十二卷，《感旧诗》一卷，道光庚子年止，二为《乡言解颐》五卷，道光庚戌年序，自称年七十八，三为《吉金志存》四卷，咸丰己未年跋，有印文曰吾年八十七。案己未为戊午之次年，然则其生子时当是八十六岁，殆可与《儿女英雄传》之邓九公竞爽矣。

   《吉金志存》每卷首皆题男慕茵摹拓，敬校录，据诗集则藻之后慕之前尚有名棻者，又卷十二己亥年诗题中有云，“今六旬有七矣，幼子三人，一十三，一十岁，一甫六岁，斗室中为暖炕，环坐，授之读。”此盖即慕与敬与，唯卷十一诗注中云，戊戌冬生一子，此未列入，殆以未授读故耶。

   戊戌生戊午生皆不知何名，想亦是从草字头者，唯上举六人中乃有敬字，恐未免为颜黄门所讥耳。朴园诗虽未佳，而题咏不避俗事，有好些均收入《乡言解颐》中，此则颇可取。统观朴园著书，自当以《乡言》五卷为其杰作，而全部著作中亦都有一种风趣，在向来读书人中间正亦是难得而可贵者也。

