    四一 钱竹汀论轮回 

   《十驾斋养新录》卷十八有释氏轮回之说一条云，“《列子·天瑞篇》，林类曰，死之与生，一往一反，故死于此者安知不生于彼。释氏轮回之说盖出于此。《列子》书晋时始行，恐即晋人依托。”

   案《列子》如系晋人依托之书，岂能为释氏说所从出，若如所云，则非晋人读《列子》后而假造不可矣。钱竹汀本是乾嘉时难得的学者，奈何此等处与王渔洋辈同样见识，士大夫不读佛书以为正派，却亦即此吃亏不少了。今且不远引明末的例，嘉道时有些学者多读释道藏，或学习梵藏亚剌伯满蒙文字，如俞理初龚定庵蒋子潇等，均足以助成其思想之阔大，博西斋裕思元之流亦正如此。读经典亦何必一家归依顶礼，只是开一头门窗，多放进一方面风日来耳，一样于养生有益，若必谓东向以迎紫气，西向以望净土，计议横生，自只好塞向墐户而已，昏昏沉沉，无足怪也。

