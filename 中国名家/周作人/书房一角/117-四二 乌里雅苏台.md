    四二 乌里雅苏台 

   《野棠轩摭言》八卷，吉林奭良著，卷三言文，卷七言多中语多可取。卷七记乌里雅苏台将军之苦，有云：“其地浮沙，不能筑高墙大屋，虽以将军之署，墙仅及肩，前院三楹，后院五楹，将军之所居也。捐闷散步院中，市人呼曰，将军出矣！群聚观之，将军乃入户。不可以病，购药在杂货铺，付药一撮，问其何方何药不知也，煎药即在煮羊肉大釜中。”昔读《儿女英雄传》，安公子简放乌里雅苏台参赞大臣，举家沮丧，未免诧怪，今得憩叟解说，意思乃更明了矣。

   《野棠轩文集》五卷，亦多有明达之见，并世不可多得。大抵平论古今文章学术，如能不为唐宋两位文公所罩住，即此便已佳，可以知其自有见识，唯大家往往不能如此，盖为患得患失故，转不如寻常文人之能自主，野棠轩之可取殆即在此也。

