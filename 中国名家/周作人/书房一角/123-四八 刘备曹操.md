    四八 刘备曹操 

   《寿藻堂杂存》二卷，民国丙辰铅字印，上卷为《瞽说》，分经郛史苑字林艺圃谈丛五门，下卷则云“可园外稿”，即诗文与词也。陈伯雨著有《养和轩随笔》，在金陵丛刻中，语多明通，《瞽说》中亦多有可取者。史苑有一则云，“朱子作《纲目》，改《通鉴》之例，以蜀为正统，盖欲为南宋立竿取影。其实先主之在汉，未奉献帝之命，夺西蜀而有之，与孙权据江东正同，较诸曹丕托名禅让者犹降一等，前史命之曰三国，名实相称莫过于此。

   若南宋之亲承正统，当援周平王汉光武为例，彼蜀汉者不过如五季之北汉耳，安得以正统归之哉。”此言虽是平常，却大有见识，但非一般人心醉桃园结义者所能了知。适阅刘南赤著《汉上丛谈》，卷一记荆门雷氏所藏铜雀台瓦砚，有云，“前代时吴匏庵蓄铜雀砚，其友某公恶曹瞒，拔剑碎之，沈石田作击砚图以纪其事。脱遇如某公者，斯砚即欲瓦全不可得矣。”读书人上了说书的与戏子的当，以为曹孟德真是大白脸，大动其义愤，持以读史固非，若随便打破人家的砚台，更未免神志太不清爽矣。

