    五七 卷地皮 

   沈丙莹著《春星草堂集》中有《星匏馆随笔》十二卷，卷六有一则云，“《山堂肆考》，王知训帅宣州，性贪婪，因入觐赐宴，伶人戏作绿衣大面如鬼。或问何为者，答曰，我宣州土地也，知训入觐，连地皮卷来，故至此。案《江南遗事》载此乃徐知训事，今俚语卷地皮本此。”

   案今通称刮地皮，此系俗语，不能知其所本，大抵只能根据文献，如五代纪录中见此语，可知其时已有之而已。伶人用语率取当时最通行者，以博一笑，有如今之相声等，未必自我作古，创造新语，待有人著录，传至后世，为俚言之所本也。古来学者喜就载籍所记，推定为某语本源，往往本末倒置，揆诸事理亦复难通，此则甚惑也。记有人著书，言男女淫乱始于何时，读之不禁失笑，而言者凿凿有据，仿佛记得说是妹喜时，正是很好的例子。

