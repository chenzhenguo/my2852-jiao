    五九 金陵游记 

   得《金陵游记》一卷，渔洋山人著，板心下端刻阮亭古文四字。考其时当是康熙三年甲辰也。卷中凡游记八篇，题名记七篇，大抵均见于《渔洋文略》卷四，而文字稍有异同。第六篇《六朝松石记》《文略》不收，余亦多所删削，《文略》刻于康熙三十四年，渔洋年已六十有二，故文益简劲，但《游记》得存其少作，又两本异同处有如原稿上改窜之迹，阅之亦极有意思。

   卷首有小序六，为杜茶村陆丽京施愚山冒辟疆尤西堂陈其年之作，王西樵题诗一章，在合集中便不可得见矣。此数文在诸人集中不知收存否，即有之亦极不易见到，因此更感觉原刻单行本之可贵，盖与合集允宜并重者也。阮亭文雅洁，少嫌其欠腴，茶村序称欲撰《金陵景物略》，非阮亭不可，恐是过誉。此事须得有见识魄力，阮亭于此殆未能胜。如多写此类游记数十篇，固亦可喜，但仍是文集中物，未必能自成一部著作耳。

