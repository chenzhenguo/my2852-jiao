    一四 题古槐书屋制笺 

   昨晚平伯枉顾，以古槐书屋制笺一匣见赠，凡四种，题字曰，何时一尊酒，拜而送之，企予望之，如面谈，皆曲园先生自笔书画，木刻原板，今用奏本纸新印，精雅可喜。此数笺不见于《曲园墨戏》一册中，岂因篇幅稍大，故未收入耶。而乃特多情味，于此可以见前辈风流，不激不随，自到恰好处，足为师范。观市上近人画笺，便大不相同。老年不一定少火气，青年亦不一定多润泽味，想起来极奇，或者因不会与会之异乎。此笺四十枚，随便用却亦大是可惜，当珍藏之，因题数语为识。

   五月二十日。

