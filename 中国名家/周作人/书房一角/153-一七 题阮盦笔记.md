    一七 题阮盦笔记 

   廿七年戊寅端午前三日，隆福寺书估携此书来，乃收得之。在此时尚买闲书，奇矣，但不看书又将如何。《阮盦笔记》素所喜爱，惜《餐樱庑随笔》等尚未收入耳。其好处第一是不记怪异，谈报应。谈报应是明清文人一大毛病，虽阮伯元亦不能免，但如一染此病，百事便都不足观矣。

   《蕙风簃二笔》卷二注云，余撰笔记，雅不喜撮抄近人词诗，唯于乡邦文献，则未忍概从弃置。此意亦可喜，而其文笔朴实，风趣闲雅，自有胜地，近代著作中少见其匹。粟香室亦有五笔，而持与比校，显有上下床之别，此中固自有确实可据者在也。

   五月三十一日晨风雨晦冥中，坐旧苦雨斋东窗下记，庭院中水已没阶，有巨蛙鸣声出自草里，忽断忽续也。

