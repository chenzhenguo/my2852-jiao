    三二 读李氏见物 

   偶从估人得《见物》五卷二册，明李苏所撰，惜阴轩刊本也。万历辛巳吕坤序，书分叙禽兽鳞介昆虫，各系以论及赞，多借题发挥，不脱文人旧习。夫人诚宜以物为师，但此事要有眼光有胆力，通物理，顺人情，乃能有所见耳，鄙意此等处当有天分限之，不可强为也。李君论虽无谓，其所记叙却有可取处，又不信鹤鹊等以声交，果蠃负子，腐草化萤火诸说，均颇有见识，其论蜉蝣曰，“朝生暮死，亦谓其微耳，谁适见之，”则殊有滑稽之趣矣。五卷书中以虫物一编为最佳，盖由易见故耶。

   十一月十四日晨书。

