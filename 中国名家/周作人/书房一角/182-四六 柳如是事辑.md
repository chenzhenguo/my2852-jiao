    四六 柳如是事辑 

   《柳如是事辑》一卷，题雪苑怀圃居士录，题叶署光绪癸卯，盖是庚子后三年刻也。所搜辑遗事不少，可备观览，唯所录《春浮园集》中与钱牧斋书一则，此类其实尚多，不知何以不取。集中读牧翁集七则之五云，钱牧老语余言，每诗文成举以示柳夫人，当得意处，夫人辄凝睇注视，赏咏终日，此一则更是绝好资料，而亦遗之，岂不大可惜耶。十一月二日。

   偶阅赖古堂《尺牍新钞》，见采有萧伯玉与钱牧斋书一首，即是《事辑》所录者，乃知其只依据《新钞》转载，盖未见春浮园原书也。

   编校时记。

