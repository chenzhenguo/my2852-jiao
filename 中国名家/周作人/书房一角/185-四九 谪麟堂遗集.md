    四九 谪麟堂遗集 

   戴子高诗文集各二卷，最初所见为风雨楼活字本，心甚喜之，欲求原刻，得嘉业堂新印本，内有补刊六叶，而文集卷二漫漶处尚多有，甚以为恨。又买得旧本两种，价颇居奇，唯徐有壬周中孚诸传仍有残字，但无补刊叶而已。

   近日从小店买来一部，乃始完全无恙，大为喜慰，此集刻于光绪元年，至今不及七十年，佳本已难得如此，岂以板木不良之故，故易于残缺耶。戴君治公羊学，推重阳明，诗文中又常有故国之思，亦是清末之一奇士，刘申叔邓秋枚诸人曾加以表章，近三十年来渐就沉晦，后生恐将不复能举其名字，此亦深可叹惜者也。

   六月十一日。

