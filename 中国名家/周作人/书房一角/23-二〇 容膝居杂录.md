    二〇 容膝居杂录 

   《容膝居杂录》六卷，崑山葛芝著，自序云丁酉年六十矣，为顺治十四年，书则是康熙初刊也。葛字龙仙，崇祯时诸生，书中记乙酉春曾至绍兴访刘念台，又多说及徐俟斋，共有五六处，卷三中《论志墓之文》云，及吾之生存当求吾友俟斋先生为作一传，余六十年中排纂生平行业，作纪年录，已成书矣，亦不欲出之以示俟斋，盖俟斋知吾深，但须凭空结撰，必能得吾精神意思之所在也。

   同卷中《记轶事之一》云，“姜行人如须鼎革后隐于吴中，一日与徐孝廉昭法酒间相谑，姜忽送一纸于徐云，桓温鸱张，尚有枋头之败，以昭法名枋也。徐不假思索，立答一纸云，项羽虎视，不免垓下之亡，以如须名垓也。坐客绝倒，叹为风流蕴藉。”罗叔言编《徐俟斋先生年谱》中则引《池北偶谈》载，姜吏部垓南渡后流寓吴郡，与徐孝廉枋善，一日行阊门市，姜顾徐曰，桓温一世之雄，尚有枋头之败，徐应声曰，项羽万人之敌，难逃垓下之诛，相与抵掌大噱，市人皆惊云云。

   罗氏按语云，如须先生卒于顺治十年，乙酉以后五年居吴，而先生乙酉以后前二十年不入城市，后二十年不出户庭，宁有抵掌吴市之理，此记事之小失实也。不佞拿出《池北偶谈》来查看，乃遍觅不得，恐怕是在渔洋山人别的著书中吧，一时也不及再查。

   葛龙仙与徐昭法既相知甚深，所记当可信凭，渔洋山人得之传闻，又加以藻饰，遂不免有失实处，盖酒间原可在山在野，不必一定在阊门市也。寒斋未有《居易堂集》，不知其中有葛君所云之传在否？又《年谱》注中说及葛瑞五，疑即葛芝之字，亦未能明。葛君与顾亭林同时同县，而书中不一提及，则因顾氏北游不返，或不相知也。

