    二四 萝庵游赏小志 

   《李越缦杂著》抄本一册，从杭州书店得来，内为《萝庵游赏小志》，《霞川花隐词钞》，《乐府外集》，共三种。书面题龙集光绪二十有四年九月霞庐主人志庾甫假傅氏抄本录竟题面，朱文长印曰太原公子，内又有印曰志庾珍藏。卷首附粘任秋田手札，文曰，“志庾仁仲如握，月前由润田交到《越缦堂杂著》一册，见系手抄，足见恣意文囿，孟晋无量，记此三种曾于都门奉读一过，假抄未果，今复展诵，弥觉寻味不置。间有校讹处订正处，笔之简首，请阅后一印证之，即撕去可也。手此鸣谢，藉颂著祺，不尽缕缕。愚小兄塍顿首。”审其语气，当是师弟关系。

   案任君《倚舵吟遗稿》章琢其跋语中说及王君子余，为昔日门下士，然则志庾即王子余世裕无疑，王君关心越中文献，曾于绍兴公报社印行文献辑存书第一二辑及《越中三不朽图赞》，此稿云从傅氏传录，或是节子原抄本欤。《霞川花隐词》刻入《二家词钞》，《乐府》有萧山钟氏刻本，《游赏小志》仅由番禺沈氏刊入晨风楼丛书甲集，铅字光纸，脱误满目，今得此本，据以校正，佳处甚多，共改正百三十余字，添小注九处，又本文一则，差可披诵矣。任秋田批注八条，最重要者为第四，文云，“破产一节是先生恨事，曩在都谈次每裂眦言之，然余以为事关前定，即不结社不交一人，未必不破家也。烟云过眼，付之太空最妙。此注似亦可删。秋田注。”

   案此盖指壬子二月条下原注，龂龂诉比匪破家事，似当时读《小志》者多注意及此。《越缦堂日记补》壬集，同治壬戌十月二十三日项下录有覆潘伯寅书，起首云，“顷奉手谕，并蒙掷还《萝庵小志》，奖饰逾恒，遂使腐札回荣，枯词溢润，语林未出，见赏庾郎，本论初成，折衷叔夜，方之鄙作，深愧昔流，虽知过情，能无感发。承示志中宜删一节，具承风义，勉我古贤，刻状虺蛇，诚污简牍，当如来旨，即事芟除。”但以后接叙二周前事，凡费四百余言，岂独裂眦，且复切齿，其无意于删削注语，盖已显然可知矣。

