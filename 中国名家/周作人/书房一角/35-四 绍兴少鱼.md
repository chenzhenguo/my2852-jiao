    四 绍兴少鱼 

   徐珂仲可著《可言》卷十有一则云：“绍兴今为鱼稻之乡，而宋时少鱼。庄季裕《鸡肋编》，越州在鉴湖之中，绕以秦望等山，而鱼薪艰得。谚云，有山无木，有水无鱼，有人无义。里俗颇以为讳，言及无鱼，则怒而欲争矣。”案谓越少鱼薪，此事不可信，谚语只是如天上九头鸟等，用以相谤者耳，但有人无义一语实确，此则不必争也。

   尝读《国语》，见《越语下》记范蠡答王孙雒之言曰，昔吾先君固周室之不成子也，故滨于东海之陂，鼋鼍鱼鳖之与处而蛙黾之与同陼，余虽然而人面哉，吾犹禽兽也，又安知是者乎。此天下之无义人也，宜为天下人所骂，然而也很伟大，古今竟无第二人，不佞畏而敬之，不敢骂也。若后世庸人们满阬满谷，旁人遂以骂范少伯者骂之，虽亦不能争，然而其细已甚，则又是另一回事矣。孔行素著《至正直记》致慨于鄞不知耻，越薄如纸，又引例云，吾侄婿袁氏子无情尤甚，若非世人类者，其妄诞谲诈，浙西未尝见之。此等细人世常有之，唯人或与遇见或不遇见，亦有幸不幸耳。

