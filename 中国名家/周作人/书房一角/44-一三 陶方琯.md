    一三 陶方琯 

   山阴胡寿颐著《洗斋病学草》，卷下有诗题云，“间壁艳妇未起”。有序曰，“余友陶伯瑛孝廉方琯，年未三十，以攻苦得心疾，犹日课一文，数上公车，或惘惘出门，只身奔走数千里。今病益剧，忽喜吟诗，稿中有是题，同人无不大笑，孙彦清学博闻之醉骂曰，古人命题往往粗率类此，何足怪，设出老杜，诸君赞不绝口矣。

   余谓题虽俚，着笔甚难，效一咏，纾情而已，大雅见哂弗顾焉。”案《病学草》刻成于光绪甲申，寒斋有陶方琯著《梅花吟》一卷，自序题光绪丁酉，则已是十三年后，其时尚健在，疾亦似稍好，诗为五律六首，七律六十首，序语亦寻常，唯号已改为樗亭而非伯瑛矣。

   据《复堂文续》中《亡友传》，陶方琦没于光绪甲申，年四十，计至丁酉当是五十三，方琯是时恐亦将近六十了罢，所谓心疾或是神经衰弱，三十年来想亦渐轻减，洗斋所记殆只是一时的情状也。

