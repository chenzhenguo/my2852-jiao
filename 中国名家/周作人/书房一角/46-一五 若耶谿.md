    一五 若耶谿 

   王渔洋著《居易录》三十四卷，虽有人谓其步趋《文昌杂录》，似未免可笑，而文章简洁可读，故是清代说部中之佳者。但疏漏处自亦未能免，如卷二十七中一则云，“越中若邪谿亦云若耶，邪于遮切。宋《九域志》云，徐浩游若邪谿，曰，曾子不居胜母之闾，吾岂游若邪之谿，因改为五云谿。是读作邪正之邪，类恶谿矣。”案《颜氏家训·文章篇九》云，“梁世费旭诗云，不知是耶非，殷沄诗云，飖飏云母舟。简文曰，旭既不识其父，沄又飖飏其母。此虽悉古事，不可用也。”

   上文又引里名胜母，曾参敛衿，盖忌夫恶名之伤实也，可知徐浩呼若邪正作于遮切，忌其义与胜母相类，此邪即是费旭诗中之耶，与耶娘字同音，故若邪犹云像爹耳。今若邪谿早已改名，绍兴城东北隅却有此地名，路旁有沟宽可二尺，不曾见有流水，不知何以不填塞以便出入，俗呼为辣茄谿，则又真读作邪音，第一字盖从茄音而联想得来，故由日而变为来纽耶。

