    一六 东昌坊薛五 

   书估以《六红诗话》四卷见示，山阴吕善报著，索价甚昂，以其为乡贤著作，遂收得之。卷三摘录张宗子《快园道古》九则，其一云，“苏州太守林五磊素不孝，封公至署半月即勒归，予金二十，命悍仆押其抵家，临行乞三白酒数色亦不得，半途以气死。

   时越城东昌坊有贫子薛五者，至孝，其父于冬日每早必赴混堂沐浴，薛五必携热酒三合御寒，以二鸡蛋下酒。袁山人雪堂作诗云，三合陈醑敌早寒，一双鸡子白团团，可怜苏郡林知府，不及东昌薛五官。”案此亦东昌坊之一故实也。城中今少混堂，唯大坊口桥头有一家，小家新郎于结婚前亦往其处洗浴，不知明末如何，或距东昌坊更近处尚有浴堂乎。

