    二四 古今俗语 

   《嘉泰会稽志》卷十七草部菰菜下云，今谓之茭首，盖茭心生苔，至秋如小儿臂，其白如藕，而软美异常。又茄下云，一名落苏，越人乃止谓之落苏。木部柿下云，会稽谓之椑，故有油椑马蹄椑。鱼部虾下云，越人谓杜鹃曰社豹，社豹啼时渔人卖小虾，名社豹虾。案今绍兴称茭白茄子柿子，并无茭首等名，越中不见杜鹃，鸟中亦无称社豹者，小虾极细者名糊虾，与糊鱼相对，亦不闻呼社豹虾也。

   嘉泰至今已七百五十年，或者语言不无改变，陈仅余山著《扪烛脞存》卷八方谚脞有一条云，“越俗谓新妇为女媈，其泛相呼则曰媈，稍年长者曰老媈，音女裙切，见毛西河《古今通韵》。”毛氏《越语肯綮录》第五条说此更详，云是会稽甬上二郡方音，不佞反覆寻思，却想不出类似语来，岂近二百年中又倏已消灭耶。今越中女人称呼，人妻贵家称太太，民家则云太娘，姑称其媳曰大娘，妓曰小娘，但泛称又有太太们，乃别于室女而言，无复敬语意味，越语无们字，此盖外来语，犹云堂客也。

