    二七 吴越语相同 

   顾张思雪亭著《土风录》卷五云，“旧《苏州府志》，刺猬，注云，俗名偷瓜窅。按窅当为字之讹，音血，凿穴居也，以其好窃瓜，常负以入穴，故名。窅音杳，目深貌。”案吾乡呼刺猬正作刺，《越谚》卷中禽兽部有獝，注云，次血，猬也。此未免好奇之过。

   又《土风录》卷十一云，“贵重曰值钱，轻贱曰不值钱，钱音如田，于小儿亦然。见《史记·魏其侯传》，灌夫云，生平毁程不识不直一钱，直与值通。乐天诗，荆钗不值钱。”

   案越中称爱抚小儿尚云值钱，唯读如成田，又作云为字用矣。吴越语相同处盖极多，杜荀鹤诗云，去越从吴过，吴疆与越连，念之良然也。

