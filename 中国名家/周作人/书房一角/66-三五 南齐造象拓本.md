    三五 南齐造象拓本 

   近日得旧拓维卫尊造象铭一纸，下左有题字二行曰，子重先生鉴，南齐造象海内止此一石，叔持赠。石隙着朱文小印二，文曰稼孙所拓，一直一横，下朱文印一曰，与石居主人玖聃清玩，裱装右侧二印，朱文曰专祖斋，白文曰大兴刘铨福家世守印，下端白文印曰柽之，左侧题字二行云，石今存浙江馆，此会稽赵益甫赠大兴刘子重本，同治初元旧拓也，甲辰腊月，震旦第一山樵玖聃记，白文印曰朱九丹。

   案此石佛在绍兴五云门外塘下金，民国五年余曾亲往拓得数纸，朱记称存浙江馆自系误传，但现今何在则未可知耳。此魏氏拓本成于同治三年，据《绩语堂题跋》书汉三老碑后云，同治丙寅正月四日游法相寺，拓南齐石佛背字，叔皆为题记，距余拓时已是五十年前，自更可贵，比校读之甚易明了也。

