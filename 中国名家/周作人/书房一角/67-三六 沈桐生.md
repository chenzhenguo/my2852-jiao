    三六 沈桐生 

   民国初年沈桐生在绍兴自称大书家，门前立大旆，闻其写字时用力极大，每写一笔，辄呻呼以足顿地，传以为笑。

   近阅张在辛著《隶法琐言》，署雍正五年七十七岁，自述康熙辛未学书于郑谷口，有一则云，“初拜郑先生，即命余执笔作字，才下得一画，即曰，字岂可如此写，因自就坐，取笔搦管作御敌之状，半日一画，每成一字必气喘数刻。始知前辈成名原非偶然。”

   因此知沈君所为亦非无据，惜所作字极笨重，不似谷口之飞跃跳动，可见大匠之规矩虽可遵循，而才力所限，其巧亦不能必至也。

