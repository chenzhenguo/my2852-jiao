    四〇 杨花 

   恐高寒斋刊《历朝七绝正宗》一册，宛平袁励准选，民国壬申年序，蓝印小本，每半叶六行，行十三字，精致可喜。所选诗凡一百首，作者自唐王翰至清李慈铭共七十人，李诗选两首，其末章为《鉴湖竹枝词》之一，文云，家家门巷正啼莺，取次轻阴间嫩晴，满院杨花人不到，秋千撩乱作清明。诗自当不恶，唯此亦只是说诗境耳，若说鉴湖则实少此景象，说来未免有似高叟之固，但止谈风物而非说诗，当亦无妨。

   越中杨颇少见，读诗常见柳絮榆钱，而实物难得遇见，若满庭蓬蓬如飞雪，或大小数团沿阶乱滚，在北方乃有此景，又秋千亦绝少，小时候在绕门山东湖学堂仿佛曾一见，唯亦只从舟中远望见之耳。城内无松树，离山又颇远，而春时松花粉随风飘飏，往往入水缸中，水面现鹅黄色，此系实景实事，未知有人咏入诗中否，因其非是既成的诗料，或恐未必有此机会也。

