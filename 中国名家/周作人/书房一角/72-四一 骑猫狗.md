    四一 骑猫狗 

   孙德祖《寄龛丙志》卷四云，“越俗患顽僮之好狎畜狗若狸奴而或为所爪啮也，曰，骑猫狗者娶妇日必雨。患其好张盖而敝之也，曰，非暑若雨及，屋下张盖者躯体不复长。皆投其所忌，缪为之说以惧之，然寻常鞭挞所不能止者，无勿帖然不敢犯。”王筠《菉友臆说》中云，“故老相传，教戒小儿女之词曰，不出门而写水，出门必遇雨。非诚遇雨也，以水向门外写之，在己为惰，又恐适有过者污其衣也，然戒惰则乐于勤于少，污人又小儿所憙为也，不如惧以遇雨之为直截也。”此二节语皆有致。

   孙君又引《淮南·泛论训》曰，“见不可布于海内，闻不可明于百姓，故因鬼神祥而为之禁。世俗言飨大高者彘为上牲，葬死人者裘不可以藏，相戏以刃者太祖其肘，枕户橉而卧者鬼神蹠其首，此皆不著法令，圣人所不传。”其说明今不具录，大旨与上文所言相似。民间俗信固未必能悉下唯理的解释，唯此数事说当可通，若涉及小儿者则教戒之意自更易见，孙王二君之言盖亦可信也。

