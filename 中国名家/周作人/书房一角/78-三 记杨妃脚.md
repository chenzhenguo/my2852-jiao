    三 记杨妃脚 

   蒋子潇《春晖阁诗钞选》卷四有七言古诗一首，题曰，“江茂才星楼得美人出浴图，自题诗强名杨妃，属余和作，因戏咏之”。其末两联云，旧藏亦画华清宫，（原注云，余所藏华清出浴图为仇十洲笔。）丰肌大脚香雾浓。今朝才看凌波小，遗事或堪补天宝。此细事，却颇有意思，于此可以见秀才们之如何倾倒于女人之纤足矣。

   金古良撰《无双谱》，画与赞均佳，而花木兰之靴乃亦不自然地尖小，则贤者亦尚不免，射堂岂习见戏台上女将之有，以为木兰亦当尔耶。不佞对于人家之好色并不想反对，以为此亦人情之常，唯独此事不能理解，若遇此等秀才，即不显示嫌憎，也总往往觉得好笑也。

