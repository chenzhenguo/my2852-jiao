    一〇 张芑堂逸事 

   张芑堂《金石契》，刘氏重刊五册本嫌其不精，原本又畏其贵，今所有者只是乾隆戊戌编上下两卷本耳。《金粟逸人逸事》一卷，录入邓氏古学汇刊第一编中，其提要云：朱琰撰，记张芑堂征君琐事，与《世说》相近。近日重读一过，乃觉得并不近似，三十二则中才有一二略得仿佛，余均是诗话之属，但尚可读，朱笠亭亦是解事人也。

   日前偶从书坊得原刻《逸事》一册，有乾隆戊子沈廷芳序，钱人龙跋，金粟逸人小像一叶，沈芥舟画，蒋元龙赞，皆汇刊本所无。逸人像戴东坡笠，面瘦长，颇有神气，以意度之当必相肖，有如西泠五布衣中之金冬心像，都非市井之丹青师所能臆造者也。

