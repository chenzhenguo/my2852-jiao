    与沈启无君书二十五通(2) 

   九

   奇无兄：

   平伯令题跋，今日写一纸，并前两次悉抄录呈阅。此次“觉书”似稍进步，读末尾可知，但此亦不只是“恫吓”，不久颇想实行者也。昨晨马五公见访，大约又往厂甸去，不佞则坚持自重主义，暂不出门耳。

   二月十五日，尊。（二十一年）

   附题跋三首

   其一

   平伯出示一册，皆是不佞所寄小简，既出意外，而平伯又属题词，则更出其表矣。假如平伯早说一声，或多写一张六行书裱入亦无不可，今须题册上，乃未免稍为难耳。不得已姑书此数语，且以塞责，总当作题过了也。十八年四月四日，岂明。

   其二

   平伯来信说将裱第二册账簿，并责写前所应允之六行书。此题目大难，令我苦思五日无法解答，其症结盖在去年四月四日不该无端地许下了一笔债，至今无从躲赖，但这里不再预约，便无妨碍了。至于平伯要裱这本账簿，则不佞固别无反对也。十九年九月十五日晨于煆药庐，岂明。

   其三

   不知何年何月写了这些纸，平伯又要裱成一册账簿，随手涂抹，殃及装池，其可三乎。因新制六行书，平伯责令写一张裱入，亦旧债也，无可抵赖。但我想古槐书屋尺牍之整理盖亦不可缓矣。二十一年二月十五日于苦茶庵，尊。

   一〇

   茗缘道兄：

   偶阅《复堂日记》，抄其关于《梦忆》及《西青散记》的两则呈览。此公是章太炎先生之师，但仍是才子也，近从杭州买得一册《群芳小集》，皆是咏叹京都之相公们者，今查出即系复堂手笔，而序则王眉叔（诒寿）作，此小册恐亦不易得，故虽少贵亦不以为嫌，今日已改订宝藏矣。《陶庵梦忆》王见大刻即不佞所有本，实亦不甚佳，不过比这更旧的刻本却没有了耳。《西青散记》实是江南才子一派，但佳刻却亦想得，而甚是难得，且似亦颇高价也。今日想必出城去了，明日当带火炉而上九爷府去乎？匆匆。

   二月廿四日灯下，粥尊。（二十一年）

   一一

   奇无兄：

   今日大风，上午不出门，又不想用功，因计划制信纸信封，其一可以奉告。从罗振玉所刻《恒农冢墓遗文》中影描四字，文曰汝南髡钳，左侧拟刻字一行云某年某月会稽周氏摹熹平元年砖文。其释词如下：汝南者，周也。髡者，髡已久矣。钳者，虽不见钳，然人孰不有钳乎？文有之，其自以为无钳者，其为钳弥大。呜乎，岂不信欤。此原系千七百六十年前河南某地牢城中物，今借用其字，亦颇凑巧。因此并想拜托张公去刻一印，唯牙而六朝，抑铜而汉欤，尚未决定，论理似以汉为适宜，但六朝亦复佳耳。不悉。

   二月廿七日，樽。（二十一年）

   一二

   奇无道兄：

   手札诵悉。承示《火把》，敝眼有福，甚幸甚幸。今将原把奉还，乞察收，唯以其中不见哭文为憾耳。天气渐好，而意兴阑珊，了无登山临水之雅兴也。颇想写平公文存二集序文，尚只有二三分光。匆匆。

   三月廿四日，淳于。（二十一年）

   一三

   微言欣其知之为诲

   道心恻于人不胜天

   废名君近来大撰其联语，且写以送人，右联即系送给不佞者也，大有竟陵气，亦觉别致，只是未免过奖耳。他又要做一联送须尊公，不佞因效嚬为之，得两句云：

   卬须我友

   各尊所闻

   虽然嵌字稍嫌纤巧，但窃以为颇有意思，因为说交谊可密而意见不必强同，似甚合于交友之道也。日后拟请尹公一挥，便以赠须公。煮茶印颇妙，诗人云，谁谓荼苦，其甘如荠，盖用《天咫偶闻》之煮法欤。《寓山注》承采用，甚有荣光，此公尚有遗集，如要看可以奉假，不过那里大抵多是正经文章，—记得有一卷《越中园亭记》，或有可取亦未可知，—难免与《古文观止》接近耳。匆匆上。茗缘道兄。

   尊白，三月廿四日灯下。（二十一年）

   一四

   茗缘道兄：

   风闻将有泰山之行，至为欣羡，意者此行颇受张宗老之影响乎？闻北大学生之曾作岱游者言，那种山樏仍存，下山时亦一溜烟滑下，不佞闻其讲义，开茅塞不少，足下如再亲临其地，当必更大有所得耳。匆匆。

   三月三十日午，尊白。（二十一年）

   一五

   茗缘道兄：

   昨日下午往西单，一看路旁书摊，得了一部王胜时君的《漫游记略》，只花了三四十铜子，回来复经不佞一改订，已居然可看了，敝斋已有此书，此一册可以奉赠，其文颇不恶，至于系陈卧子之徒乃尚在其次耳。又得弢园出板之《南行日记》一册，安徽吴某纪其随马建忠旅行印度之作，文亦尚佳，有几处意见亦可取，唯在船中生病思糜粥，见牛肉汤而大怒，又怕吃西医泻药，必欲找神曲红灵丹服之，马公谏不听，则很可笑，俨然文案头脑矣。计时在一八八〇年，距今已五十余载，则或亦难怪，因为在现时此种人亦极多也。今日是清明，当是雨纷纷的时节，而只闻风片不见雨丝，亦殊扫兴，还只好且看闲书耳。匆匆。

   四月五日，苦茶子。（二十一年）

   一六

   南无兄：

   晚回仓未受凉否？雨后天气本不好，而敝斋尤阴寒，此殆亦苦雨之别证也。崇慈讲演殊不易，因此常感到说书者流之不可及，而普罗文学之难作亦更了然矣。今日又阴雨，午须往景山下配享，晚又须合伙享人，而其中间又须回敝斋来一转，殊觉其忙。文钞目录尚未录出，大约要礼拜一才能着手耳。颇思早日将吴迪公贵扇涂讫，持以奉谒，也还不能决心下笔，盖兴致不佳，虽在吾辈涂鸦亦难有好结果也。“倚装”无事可做，但抓一本闲书随便看之，再过一刻即杀奔景山去也。匆匆。

   五月七日，苦茶拜白。（二十一年）

