    勤艺堂题跋抄 

   近来买几册旧书闲看，常遇到勤艺堂邹氏藏本，起初不大注意，但其书多有题跋，觉得颇有意思，因汇抄在一起，聊为邹君略留鸿泥之迹而已。

   一、梦忆

   《梦忆》八卷，张岱著，道光壬午王见大第二次刊巾箱本。《梦忆》向来有一卷本，乾隆乙未金忠淳刻入《砚云甲编》，光绪初年有申报馆铅印本，又八卷本乾隆甲寅王见大刻，咸丰壬子伍崇曜据以刻入粤雅堂丛书，若王氏第二次刊本则未之前闻，唯《复堂日记》卷三所云，癸酉春间在娱园见王见大所刻甚工雅，或即指此书亦未可知。书四册，卷首白文印曰邹氏家藏，朱文曰师竹楼主人珍藏，每卷第一叶下朱文印曰丽生存淦，第四册七八两卷系手抄本，末有题跋云：

   “家藏《梦忆》四册，计八卷，山阴张岱撰，前有王文诰序。咸丰庚辛之间避乱官家坝，失去七八两卷，兹借得南海伍氏粤雅堂丛书本录补之，并录《砚云甲编》所载序文及伍崇曜跋，以资考证。据崇曜所见本每条具缀纯生氏云云，且每卷直题王文诰编，而此本无之，伍氏又冠以陶庵二字，而此本惟题‘梦忆’，意者崇曜所据以刻入丛书者别是后人所重刻者，此则确为王氏原本无疑也。李敏达公《西湖志》载先生尚有《西湖梦寻》五卷，惜未见。光绪己卯十一月，海宁三百有六甲子老人邹存淦俪笙氏识于杭州白莲花寺前之勤艺堂。”白文印曰邹存淦印，朱文曰俪笙。

   二、西江诗话

   《西江诗话》十二卷，裘君弘辑，康熙时妙贯堂刊本。《西江诗话》前已得一部，并附有《妙贯堂余谭》六卷，唯印工纸张均不及此本，故重复收得之。卷首有白文印曰杭州邹存淦鉴藏书画之章，朱文曰勤艺堂邹氏藏书记，邹俪笙读书印，末有跋二，其一云：

   “先王父星桥公极爱书，虽零缣只字，断卷残编，宝之不啻拱璧。予自束发受书，即亦爱先王父之所爱，粤匪未扰浙西前，尝会计所藏卷至一万有余，亦云富矣，及贼来半遭窃攘，半付劫灰，所留者仅寄存村舍十分中之一二耳。此书系在山阴斗门市购得者，前有高禹泉先生题字，禹泉为斗门先哲，有能书名。予深惜家藏之书保之不能及身，虽爱之如命，奈金尽床头，未必能如前积聚，而又叹高先生之书不能保及子孙，披览之余，不禁泪随言下，因即泚笔记之。同治五年丙寅长至日，海宁邹存淦俪笙氏识于山阴客居所居堂。”朱文印曰俪笙，偏左又一朱文大印曰客居所居堂印。其二云：

   “《西江诗话》十二卷，新建裘君弘著，略仿《全唐诗话》例，而留意梓桑，亦诗话中之卓绝者。乾隆间访遗书，凡涉逊国事，立论舛谬及语句有违碍者，皆在禁毁之列，是书卷十内黎祖功髻山诗，我颈不屈如老鹤，我发已剪如秃鸧句似触碍，又书内有钱谦益名，亦为江西巡抚郝公查禁，然所禁惟此两句，似不应听其湮没不传。溯自丙寅以后，十八年来积聚之书约得一万八千余卷，新刊十之七，旧板仅十之三，市上失传之本则百中无一，此书或可首屈一指，吉光片羽，尚足宝贵，况全书乎。兹复重加面页，将第三卷蛀洞修补完整，储诸箧衍，后之人其保之。光绪十年甲申立冬前二日，海宁三百三十有五甲子老人邹存淦重识于杭州勤艺堂。”印二如《梦忆》跋。高禹泉题字今不存，想是写在书面上，政邹君重加面页以保护之，其后殆均已失去矣。

   三、兼本杂录

   《兼本杂录》原订一厚册，目录下朱文印曰，邹俪笙读书印，勤艺堂邹氏藏书记，卷一首页白文印曰，邹氏家藏。末有跋云：

   “右《兼本杂录》四卷，毛西河先生奇龄撰，书名下有艾堂辑阅四小字，艾堂不知何人，所存仅传二卷，碑记志铭各一卷，前有目录适满一页，其只此四卷，抑尚有别种，均未知。是书板式与《西河全集》同，确系当时毛氏刻本，惟《全集》中未载，盖由集辑录之本，原不妨别行也。惜卷端已被鼠啮，三四两卷边上字亦失去，予于同治庚午挈眷回杭时得于清河坊之旧货摊头，为之整理一过，欲补缺字未能也，今又为蠹所蚀，复拆补之。按西河所撰《四书改错》及《四书正事括略》今通行本皆未载入，不仅此书也，所足重者，此板久亡，似已无第二本传于世耳。补成，略述数行于后。时光绪戊戌冬至后十日，海宁邹存淦俪笙氏识于杭州寓舍之勤艺堂，时年政七十。”印如前。

   四、西湖柳枝词

   《西湖柳枝词》五卷，嘉庆辛酉刊，前有阮伯元王述庵二序。序后空白页有邹氏题云：

   “西子湖边烟树昏，空城穴蚁阵云屯，钱唐世世无兵燹，冲晦之言奚足论。读罢乾嘉绝妙辞，感时怀旧几人知，愿教重享承平福，去作西湖泣柳诗。咸丰辛酉避乱山阴，得王兰泉先生主敷文书院时所辑《西湖柳枝词》五卷，时粤匪窜杭，兵戈载道，读之不胜今昔之感，因附题两绝句于后。海宁后学邹存淦谨识。”朱文印曰俪笙。卷一首页白文印曰俪笙珍藏，朱文曰勤艺堂邹氏藏书记，卷末白文印曰俪笙复阅。

   五、茹古斋诗文钞

   《茹古斋诗钞》一卷，《文钞》二卷，张复著，邹氏手抄本。卷首有边浴礼序，阮伯元题辞，吴清鹏题诗，高炳麟撰传，谭复堂赞，邹君所作别传，称其精太乙数，知未来事，语多神奇。《诗钞》后记云，“甲子秋分前三日，借山阴金氏藏本抄。光绪戊寅初夏，重录一过。俪笙记。”似其原本在山阴也。《文钞》卷上后记云：

   “同治甲子八月，海宁邹存淦手抄于山阴斗门镇之客居所居堂。

   光绪戊寅四月，次儿维祺误用以褙书，幸未散弃，惟答马元伯书磨灭五六字，因复重抄一过。予年才五十，视已茫茫，两手又患风气，故不复能端楷云。四月廿七日，俪笙志于杭州白莲花寺前勤艺堂。”

   六、怪吟杂录

   《怪吟杂录》二卷，蔡绍周著，邹氏手抄本，蓝格直行稿纸，中缝下有字一行曰师竹友兰室抄，盖即是师竹庐所专用也。卷首有白文印曰邹氏家藏，前为王闻张应桂二人题辞，嘉庆甲子自序，署名土桥一怪。末有跋云：

   “蔡藕船《怪吟杂录》二卷，兵燹后板已不存，次儿璟得之友人案头，因借录出，以娱暇日，惜卷尾各缺，无从补全为可憾耳。是书与吾乡郭雪帆先生《捧腹集》后先称同调，滑稽玩世，有东方曼倩之风，似出寒山拾得上，是耶否耶，读之者当有以辨之。光绪八年壬午十月望前九日，海宁三百二十有三甲子老人邹存淦俪笙甫识于杭州勤艺堂之南窗。”印文同《梦忆》跋。按《捧腹集诗钞》一卷，海宁郭尧臣著，光绪丁丑啸园葛氏刊，为《闲情小录》八种之一，葛理斋序称为同人所著，然则郭雪帆当是同光时人，与蔡藕船相去约有五十年，若以诗论则不得不许后来居上耳。

   七、修川小志

   《修川小志》一册不分卷，邹存淦著，原稿本。卷首朱文印曰勤艺堂邹氏藏书记，有同治丙寅陈敦彬序，丁卯姚夔序，内分河道桥梁等十四目，目后有记云：

   “长安镇一名修川，海宁州西北之一隅也，四面无山，方广仅五六里，语焉而详，所见亦小矣。然古人穷愁著书，各有见地，予生于是乡，自非穷愁，曷尝留心于此。后山曰，士大夫见天下不平事，不可怀不平之意。予固非不平而鸣者，况布衣而非士大夫乎。尝记辛酉秋红羊劫至，一镇之人不克保其乡土，携老挈幼，奔走苍皇，幸而获全，已无所归矣。嗟乎，昔之画栋连云，今则荒烟蔓草，抚今追昔，能不依依，因表其所见所闻，以类分隶之，修川之典故略云备矣。知我罪我，俟之后之君子。同治甲子新秋，海宁长安镇里人邹存淦述。”末又有跋云：

   “《修川小志》一卷，辑于山阴斗门镇，当避乱之时，怀古思乡，情有不能自已者，惜艺文一册已付劫灰，不能复称全璧。第修川向无志书，李梁两先生所辑又复不存，虽后之学者自能超越前辈，知所未知，亦宜略存梗概，以备考究，故于暇日重录一过，付儿辈藏之。光绪五年冬十月之吉，三百有五甲子老人邹存淦俪笙氏识。”印文同前，所用亦是师竹友兰室纸，与《怪吟杂录》相同。庙祀类中记金龙四大王庙，书眉有附签，引《矩斋杂记》，文凡七行，末署男寿祺谨补，据此乃知邹君即是邹适庐之先德，觉得亦是一新发见也。邹适庐本名寿祺，光绪己丑举人，后因得一汉铜印，乃改名从之曰邹安，民国初年在仓圣明智大学，从姬觉弥编刊书报，即用此名，其题记文字时有疵累，亡友饼斋常引为谈助。勤艺堂著作惜不得多见，《修川小志》虽只是地志小册，似甚为著者所珍惜，亦竟未得刊行，广仓学宭盖亦不能赏识也。丁丑战后江浙故家书物多散出，杭州书店目录上且列有《适庐日记》多种，可以想见，鄙人所收有勤艺堂题记之书只此数册，此外无可访求，念之怅怅，唯劫火之余，金石消铄，尚能有此诸书落吾手中，不可谓非大幸，此正亦值得记念者也。

   民国三十一年七月二十八日，记于北京。

   附记：

   寒斋所收勤艺堂藏本尚有《钝吟文稿》及《杂录》，《武陵山人遗书》，《清谷文钞》，《书契原旨》等，因无题记，今从略。又饼斋曾对太炎先生谈邹适庐事，先生笑曰，景叔是我同门，盖亦是俞曲园先生门人也。

