    旧日记里的鲁迅 一七 辛丑五 

   “十四日：阴。下午同升叔步行至矿务学堂，与大哥晤谈片刻，即至下关天宝楼饮茶，食馒首数枚，乃回堂。”庚子日记末有《戛剑生略历》，说肄业矿务学堂，与此相合，似此系正当的名称，通称作“矿路”，或称“路矿”则是错误的。

   “廿四日：晴冷。午饭后步行至陆师学堂，道路泥泞，下足为难。同大哥谈少顷，即偕至鼓楼一游，张协和君同去，啜茗一盏而返。予循大路回堂，已四下钟矣。晚大哥忽至，携来赫胥黎《天演论》一本，译笔甚好。夜同阅《苏报》等，至十二下钟始睡。

   廿五日：晴。上午大哥回去。

   廿六日：晴。早饭后循小径至陆师，大哥犹未起，坐少顷，同步至钟鼓楼，乘车往花牌楼。游夫子庙，在左近啜茗，买稻香村茶食，食少许已饱，乃至江南官书局购《林和靖集》，门已闭，怅怅而回。复坐小车回陆师少憩，予即回堂，带来文社日录二册，小嫏环十二本，笔一支，又怀归《浇愁录》一本，《铁花仙史》一本。

   廿七日：晴。下午大哥同封燮臣兄来，坐少顷，即同往下关，思啜茗，因茶楼均已闭歇，遂回。

   廿八日：晴。下午三下半钟至陆师访大哥，适出游不值，怏怏而返，坐小车归堂。

   廿九日，即除夕：晴。上午大哥来，少坐，即同至下关，买食物归，即由歧路去，予自回堂。”

