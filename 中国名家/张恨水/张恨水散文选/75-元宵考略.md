    元宵考略 

   元宵之俗，起于何时，无考。荆楚岁时记，为记岁时风俗之祖，无元宵字样，唯正月十五日祭紫姑神耳。西都杂记：“正月十五日夜，敕许金吾弛禁，前后各一日。”据此，则汉代此日，已彻夜寻欢，夜不禁行。但未称元宵，而亦未知是何种寻乐法也。至唐代，始称此夕为元夜，如花灯之举，贞观以来，殆已有之。及风流天子，唐明皇时代，遂称极盛。唐苏味道诗：“火树银花合，星桥铁锁开”，形容长安当日景况，已绚丽之至。玄宗睿宗均曾临安福门观灯，正史且书之，帝王家与人民同时尽乐，一年之间，赖有此日。至宋代，扩大而有鳌山之盛，宣和遗事，曾以亨篇专记其事。甚至一平常妇人可以至皇宫前取酒饮。殆举国若狂矣。

   元宵吃汤圆，亦在宋代前，原称浮圆子，宋周必大有吃浮圆子诗。古人食此，或取团圆之意，因在元宵食之，遂直名元宵耳。

   元宵亦名上元，名种类书，亦恒难举其来源。惟此上元，与道家之上元异。武帝内侍之上元夫人，系七月七日故事，与正月十五无关。梅兰芳有此识，于元宵常演之。……

