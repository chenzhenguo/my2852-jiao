    《红楼梦》中三侍儿 

   吾读《红楼梦》，得侍女三人，曰鸳鸯、紫鹃、平儿。柳湘莲谓贾府除一对石狮子外，无干净人物，非深知贾府者也。

   鸳鸯以身殉主，已为士大夫所难。紫鹃之于黛玉，则生死两难，有孤臣孽子之心，尤不易矣。至于平儿，起自凡庸，深受宠幸。而凤姐残刻成性无往不忌，其对于平儿，独视为亲信不二之臣，此非古人所谓至诚所感者，曷克臻此哉？

   士君子怀才不遇，辄发浩叹。殊不知怀才遇人，而不知所以处之，尤能令全局皆非。忠如曾国藩，逊清犹不能无疑，更何况其富贵不可言之韩信哉？故持身涉世，杜渐防微，正不必以瓜田李下之嫌为拘泥。世有读红楼梦者可起平儿而师之矣。

