    作大狮子吼 

   或问阇梨曰：人有瞧尔不起者，尔将何以应付之？阇梨曰：彼果胜我乎？瞧不起我，当也，我应师事之。彼不如我乎？则瞧不起我，是无知也，吾何暇怪之？

   前不见古人，后不见来者，为豪杰所不堪事。唯其如此，责任斯重。是伟大人物，所无法放其仔肩者也。

   孟子曰：人皆可以为尧舜。此为最警惕后生之言。孟子一生功夫，初不出此。范文正作秀才时，便以天下为己任，亦此意耳。

   黄河落日之间，奏西风出塞之曲。儿女子不忍见闻，大丈夫则以为人生最痛快时也。

   虬髯公以仇人头作下酒物，亦鞭尸三百之意。然大丈夫只应付能敌我者。人死已如粪土，何仇视之有？故吾独嫌其量小。

   狂为入圣之初步，非可蔑视。然今之所谓狂者，则妄人耳。

