    钟馗出处 

   昨有人投函，询予钟馗故事者。予以前对此，曾为一文记之。今特重录出以答询者。

   钟馗啖鬼事，时俗相传已久，清人某氏本此作捉鬼传，市上所售书，均曰捉鬼传。据友彝云：刻本则为斩鬼传嬉笑怒骂，极讽世之能事。唯其文字不甚高贵，故不得入著作之林耳。此书为何人所作，尚无从考查，以书所引事实言之，作者当为乾隆以上人，殆亦科场不得意者也。至钟馗其人，则固有所本。

   天中记云：“唐明皇病疟，昼梦一大鬼，破帽蓝袍，角带，朝靴，捉小鬼啖之。自称终南进士钟馗，尝应举不第，触阶死。明皇觉而瘳，诏吴道子画其像。”一由是言之，其事乃由明皇一梦所传出，今日世俗所传钟馗像，则出自吴道子也。

   钟馗之来源，既属如此，则如杜拾姨姨之与杜十姨，子虚乌有，诚无须细考。唯唐代末年，翰林院于发暮即进钟馗像，民间则多贴于门首，意者明皇之前即有此，因其一梦，事乃大着欤？宋益则名画录云：“每年抄冬末旬，翰林例进钟馗”。又云：“蒲师训，蜀人也。甲寅岁，春末，蜀主（昶）或梦一人，破帽，故栏，庞眉，大目，方颐，广颡，立于殿阶。跛一足曰：请修理之。言讫，寝觉，翌日因检他籍，见此古画，是前所梦者。故绢穿损画之左足。遂命师训验此画是谁之笔。对云：唐吴道子之笔，曾应明皇梦云：店者神也。”据此，可证吴道子确曾一度画钟馗像，钟馗在宋时，当已妇孺皆知矣。

   顾氏日知录，曾力辟钟馗之为妄，谓即考工记逐鬼之终葵。葵者椎也，非人也。终葵与钟馗，音甚同，顾氏所云，亦固有理。又北魏尧喧，字钟葵，号僻邪，亦足以证明之。然后人既知其来自梦中，如张博望溯河而犯斗牛，正可不言而知其妄，亦不必纠正之耳。

   科举时代，考房中，尝有朱笔钟馗传出，云甚可贵，未知何据而云然。又近代民家悬钟馗，均在端午，而非如唐宋悬于岁暮，亦不知变自何时也。

