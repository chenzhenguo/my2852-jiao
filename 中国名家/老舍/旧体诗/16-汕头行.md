     汕头行 

   （一） 流沙水库 

   山抱西南北，东迎晓日开。 

   梯田荣桔柚，水电耀楼台。 

   宝血青峰在，流沙雪浪来。 

   英雄真不朽，世代奋风雷。 

   （二） 过澄海三大桥 

   昔从澄海到汕头，野水荒沙旅客愁。 

   众志成城争跃进，万家移石断中流。 

   人民智慧虹为路，堤岸光辉月入沟。 

   寒食秧田千顷碧，飞花满县冠山游。 

   （三） 赠澄海艺香潮剧团 

   鲜花翠柏喜同堂，澄海春风百卉香。 

   一曲宋元遗韵在，冠山韩水此情长。 

   （四） 赠广东潮剧院 

   莫夸骑鹤下扬州，渴慕潮汕几十秋。 

   得句驰书傲子女，春宵听曲在汕头。 

   姚黄瑰紫费评章，潮剧春花色色香。 

   听得汕头一夕曲，青山碧海莫相忘。 

   一九六二年四月 

   载一九六二年四月十七日《羊城晚报》 

