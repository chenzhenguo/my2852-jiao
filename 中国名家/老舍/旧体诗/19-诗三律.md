     诗三律 

   今夏居青岛，得会友论文，亦胜海浴。 

   秋来，送别诸贤，帐然者久之！ 

   久不为诗，匆匆成三律，贵纪实耳，工拙非所计。《避暑录话》待稿， 

   出此塞责。新诗过难，未敢轻试，剑三克家亚平孟超诸诗家幸勿指为开倒车也。 

   （一） 

   远近渔帆无限情，与君携手踏沙行。 

   于今君去余秋暑，昨夜香残梦故城。 

   漠漠云波移往事，斑斑蛤 照新晴 

   何年再举兰陵酒，共听潮声兼话声。 

   （二） 

   晚风吹雾湿胶州，群岛微茫狐客愁！ 

   一夏繁华成海市，几重消息隔渔舟。 

   不关宠辱诗心苦，每忆清高文骨遒。 

   灯影摇摇潮上急，归来无计遣三秋！ 

   （三） 

   故人南北东西去，独领江山一片哀！ 

   从此桃源萦客梦，共谁桑海赏天才？ 

   二更明月潮先后，万事浮云雁往回： 

   莫把卖文钱浪掷，青州瓜熟待君来。 

   一九三五年九月  载一九三五年九月十五日青岛《民报》 

