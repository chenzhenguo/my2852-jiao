     老舍四十自拟小传 

   舒舍予，字老舍，现年四十岁，面黄无须，生于北平。三岁失怙，可谓无父；志学之年，帝王不存，可谓无君，无父无君，特别孝爱老母，布尔乔亚之仁未能一扫空也。

   幼读三百篇，不求甚解。继学师范，遂奠教书匠之基。

   及壮，餬口四方，教书为业，甚难发财；每购奖券，以得末彩为荣，亦甘于寒贱也。

   二十七岁时发愤著书，科学、哲学无所懂，故写小说，博大家一笑，没什么了不得。

   三十四岁结婚，今已有一女一男，均狡猾可喜。

   闲时喜养花，不得其法，每每有叶无花，也不忍弃。

   书无所不读，全无收获，并不着急。

   教书做事，均甚认真，往往吃亏，也不后悔。如此而已。再活四十年也许能有点出息！不过不可能了。

