    费经虞与费密(2) 

   明年癸巳（1652）二月，至陕西沔县，遂家焉。

   密留杨展父子幕最久，所至屯田，为持久计。而天命人事已改，是以大功不就。

   已乃究心《内经》、《伤寒论》、《金匮》诸书，为《长沙发挥》。后闻二程见人静坐，便以为善学；丙申（1656），与通醉（僧名？）论禅，四入静明寺，杂僧徒静坐。坐六七日，心不能定；自厉曰，“百日之坐尚不能定，况其大者乎？”誓不出门，半月余乃定。尝自言，始半月视物疑为二，如履在床前，心中复有履。久之，心中见红圈渐大，至肌肤而散，颇觉畅美。一夕，闻城壕鸭声，与身隔一层，如在布袋；良久，忽通，鸭声与水流入身中，甚快。乃叹曰，“静坐，二氏之旨，吾儒实学当不在是。”自是益有志古学矣。

   丁酉（1657）十月，携家出沔汉。戊戎春，至扬州；闻常熟钱尚书谦益以古文名天下，乃上书钱公；钱公得书大惊，与论诗于芙蓉庄，指密《北征》诗，叹曰，“此必传之作也”。

   时王司寇士祯司李扬州，见密古诗，以为绝伦，而尤爱近体“白马岩中出，黄牛壁上耕”，“鸟声下杨柳，人语出菰蒲”，“大江流汉水，孤艇接残春”等句。当时咸谓知言。

   辛亥（1671），居父丧，悉遵古礼，冠衰皆仿古自制。三原孙枝蔚见之，自谓弗及。服阕（1673），以父遗命，往事孙征君奇逢。一日，与论朱、陆异同，进言汉、唐诸儒有功后世，不可泯没。征君大以为然。又与考历代礼制之变。逾月，辞归；征君题“吾道其南”四字为赠。

   丙辰（1676）冬，闻孙征君卒，哭于泰州圆通庵，设主受吊；冠细麻，加粗麻一道，横于上；衣用白布。二十一日始焚主出庵，心丧未去怀也。

   丁巳，入山东提督将军柯永蓁幕。会举博学鸿词，永蓁屡欲论荐；力辞，乃止。

   乙丑，修《明史》，颇采旧臣遗佚者。密涂泥入都，奉其父行状，入史馆，下拜，涕泣沾襟袖。在馆诸人皆为感动。

   己巳，大病，寻愈；乃自定生平所著诸书。

   辛巳（1701）六月，病下痢，遂不起，年七十有七。门人私谥中文先生。

   密少遭丧乱，经历兵戈，中年迁徙异国，足迹遍天下。晚年穷困，阖户著书，笃守古经，倡明圣学，以教及门。尝谓子锡琮、锡璜曰，“我著书皆身经历而后笔之，非敢妄言也”。凡与诸生论经术及古文诗辞，必本之人情事实，不徒高谈性命，为无用之学。天性和平，与人无忤；终身未尝言人过失；有机相向者，淡然处之。村居数十年，著书甚多。

   自宋人谓周、程接孔、孟，二千年儒者尽黜，无一闻道者，密尝为之悲恸，乃上考古经与历代正史，旁采群书，作《中传正纪》一百二十卷，序儒者授受源流；为传八百余篇，儒林二千有奇。

   又作《弘道书》十卷。弘道者，所以广圣人之道也。……（此下叙诸篇目，与戴望所作《传》同，故不录。）……《圣门旧章》六种，共二十四卷。《文集》二十卷，《诗抄》二十卷。外集三十二种，百二十二卷。藏于家。（《江都志》、《弘道书》及《旧章》卷数同此。但又云，“《中旨定论》以及《历代贡举》二十二种，共九十卷，《诗古文词》二十二卷。”）

   密生平精于古注疏，谓古注言简味深，平实可用。后儒即更新变易，卒不能过。古经之文，专赖此书。变易经文，各自为说，势将不止，深为可惧。

   次则尤爱《史记》，枕籍其中者八年；于诸子则熟《南华》，于八家则爱昌黎。……

   （四）费氏的书目（《新繁志·艺文》）

   费经虞：《四书广训》一卷   《毛诗广义》三十卷

   《字学》十卷     《古韵拾遗》一卷

   《雅伦》一卷

   《扬州府志》作

   《毛诗广义》二十卷  《四书字义》一卷

   《雅伦》三十卷    《临池懿训》三卷

   《注周易参同契》一卷

   《江都县志》则作

   《剑阁芳华集》二十卷 《雅伦》三十卷

   费 密：

   《中传正纪》百廿卷  《弘道书》十卷（今本三卷）

   《圣门旧章》廿四卷  《文集》廿卷

   《诗抄》廿卷     《河洛古文》一卷

   《尚书说》一卷    《周礼注论》一卷

   《二南偶说》一卷   《瓮录》一卷

   《中庸大学古文》一卷 《中庸大学驳论》一卷

   《太极图记》八卷   《圣门学脉中旨录》一卷

   《古史正》十卷    《史记补笺》四卷

   《历代纪年》四卷   《四礼补录》十卷

   《古文旨要》二卷   《蚕此遗录》二卷

   《答箵归来晚暇记》四卷

   《奢乱纪略》一卷   《费氏荒书》四卷（今本一卷）

   《历代贡举》九十卷  《二氏论》一卷

   《题跋》六卷     《尺牍》六卷

   《诗余》二卷     《杂著》二卷

   《费氏家训》四卷   《祀先仪礼》一卷

   《长沙发挥》一卷   《王氏疹论》一卷

   《金匮本草》六卷   《伤寒口义》二卷

   《集外杂存》八卷   《补剑阁芳华集》廿卷

   《雅伦》廿六卷    《中旨定论》一卷

   《中旨正录》二卷   《中旨辨录》三卷

   《中旨统论》二卷   《中旨申惑》二卷

   《历代贡举合议》二卷 《朝野争论》二卷

   《老农记事》二卷   《天涯知已录》一卷

   《全唐诗选》十卷

   以下各见本传

   费锡琮：《家庭偕咏集》    《白雀楼集》

   费锡璜：《贯道堂文集》    《掣鲸堂诗抄》

