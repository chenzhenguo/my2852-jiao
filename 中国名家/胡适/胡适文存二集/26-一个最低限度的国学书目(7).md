    一个最低限度的国学书目(7) 

   （丙）韵文书类

   △《诗经》

   希望学者能全部熟读成诵；即不尔，亦须一大部分能举其词。注释书，陈奂《诗毛氏传疏》最善。

   △《楚辞》

   屈、宋作，宜熟读，能成诵最佳。其余可不读。注释书，朱熹《楚辞集注》较可。

   △《文选》

   择读。

   △《乐府诗集》郭茂倩编。

   专读其中不知作者姓名之汉古辞，以见魏六朝乐府风格。其他不必读。

   魏、晋、六朝人诗宜读以下各家：曹子建，阮嗣宗，陶渊明，谢康乐，鲍明远，谢玄晖。无单行集者，可用张溥《汉魏百三家集》本或王闿运《八代诗选》本。

   △《李太白集》

   △《杜工部集》

   △《王右丞集》

   △《孟襄阳集》

   △《韦苏州集》

   △《高常侍集》

   △《韩昌黎集》

   △《柳河东集》

   △《白香山集》

   △《李义山集》

   △《王临川集》（诗宜用李璧注本）

   △《苏东坡集》

   △《元遗山集》

   △《陆放翁集》

   以上唐、宋人诗文集。

   △《唐百家诗选》王安石选。

   △《宋诗抄》吕留良抄。

   以上唐、宋诗选本。

   △《清真词》周美成。

   △《醉翁琴趣》欧阳修。

   △《东坡乐府》苏轼。

   △《屯田集》柳永。

   △《淮海词》秦观。

   △《樵歌》朱敦儒。

   △《稼轩词》辛弃疾。

   △《后村词》刘克庄。

   △《白石道人歌曲》姜夔。

   △《碧山词》王沂孙。

   △《梦窗词》吴文英。

   以上宋人词集。

   △《西厢记》

   △《琵琶记》

   △《牡丹亭》

   △《桃花扇》

   △《长生殿》

   以上元明清人曲本。

   本门所列书，专资学者课余讽诵陶写情趣之用，既非为文学专家说法，尤非为治文学史者说法，故不曰文学类而曰韵文类。文学范围，最少应包含古文（骈散文）及小说。吾以为苟非欲作文学专家，则无专读小说之必要。至于古文，本不必别学。吾辈总须读周秦诸子《左传》、《国策》、《四史》、《通鉴》及其关于思想关于记载之著作，苟能多读，自能属文。何必格外标举一种名曰古文耶？故专以文鸣之文集不复录（其与学问有关系之文集散见各门）。《文选》及韩、柳、王集聊附见耳。学者如必欲就文求文，无已，则姚鼐之《古文辞类纂》，李兆洛之《骈体文抄》，曾国藩之《经史百家杂抄》可用也。

   清人不以韵文见长，故除曲本数部外，其余诗词皆不复列举。无已，则于最初期与最末期各举诗词家一人，吴伟业之《梅村诗集》与黄遵宪之《人境庐诗集》，成德之《饮水词》与文焯之《樵风乐府》也。

   （丁）小学书及文法书类

   △《说文解字注》段玉裁著。

   △《说文通训定声》朱骏声著。

   △《说文释例》王筠著。

   段著为《说文》正注。朱注明音与义之关系。王著为《说文》通释。读此三书，略可通《说文》矣。

   △《经传释词》王引之著。

   △《古书疑义举例》俞樾著。

   △《文通》马建忠著。

   读此三书，可知古人语法文法。

   △《经籍纂诂》阮元编。

   此书汇集各字之义训，宜置备检查。

   文字音韵，为清儒最擅之学，佳书林立。此仅举入门最要之数种。若非有志研究斯学者，并此诸书不读亦无妨耳。

   （戊）随意涉览书类

   学问固贵专精，又须博涉以辅之。况学者读书尚少时，不甚自知其性所近者为何。随意涉猎，初时并无目的，不期而引起问题，发生趣味，从此向某方面深造研究，遂成绝业者，往往而有也。吾故杂举有用或有趣之各书，供学者自由翻阅之娱乐。读此者不必顺叶次，亦不必求终卷也（各书亦随忆想所及杂举，无复诠次）。

   △《四库全书总目提要》

   清乾隆间四库馆，董其事者皆一时大学者，故所作提要，最称精审，读之可略见各书内容（中多偏至语，自亦不能免）。宜先读各部类之叙录，其各书条下则随意抽阅。有所谓存目者，其书被屏，不收入四库者也。内中颇有怪书，宜稍注意读之。

   △《世说新语》

   将晋人谈玄语分类纂录，语多隽妙，课余暑暇之良伴侣。

   △《水经注》郦道元撰，戴震校。

   六朝人地理专书。但多描风景，记古迹，文辞华妙，学作小品文最适用。

   △《文心雕龙》刘勰撰。

   六朝人论文书。论多精到，文亦雅丽。

   △《大唐三藏慈恩法师传》慧立撰。

   此为玄奘法师详传。玄奘为第一位留学生，为大思想家，读之可以增长志气。

   △《徐霞客游记》

   霞客晚明人，实一大探险家。其书极有趣。

   △《梦溪笔谈》沈括。

   宋人笔记中含有科学思想者。

   △《困学纪闻》王应麟撰，阎若璩注。

   宋人始为考证学者。顾亭林《日知录》颇仿其体。

   △《通艺录》程瑶田撰。

   清代考证家之博物书。

   △《癸巳类稿》俞正燮撰。

   多为经学以外之考证，如考棉花来历，考妇人缠足历史，辑李易安事迹等。又多新颖之论，如论妒非妇人恶德等。

   △《东塾读书记》陈澧撰。

   此书仅五册，十余年乃成。盖合数十条笔记之长编乃成一条笔记之定稿，用力最为精苦，读之可识搜集资料及驾驭资料之方法。书中论郑学，论朱学，论诸子，论三国诸卷最善。

   △《庸庵笔记》薛福成。

   多记清咸丰同治间掌故。

   △《张太岳集》张居正。

   江陵为明名相，其信札益人神智，文章亦美。

   △《王心斋先生全书》王艮。

   吾常名心斋为平民的理学家。其人有生气。

   △《朱舜水遗集》朱之瑜。

   舜水为日本文化之开辟人，唯一之国学输出者，读之可见其人格。

   △《李恕谷文集》李塨

   恕谷为习斋门下健将，其文劲达。

   △《鲒埼亭集》全祖望。

   集中记晚明掌故甚多。

   △《潜研堂集》钱大昕。

   竹汀为清儒中最博洽者，其对伦理问题，亦颇有新论。

   △《述学》汪中。

   容甫为治诸子学之先登者，其文格在汉晋间，极遒美。

   △《洪北江集》洪亮吉。

   北江之学长于地理，其小品骈体文描写景物，美不可言。

   △《定庵文集》龚自珍。

   吾少时心醉此集，今颇厌之。

   △《曾文正公全集》曾国藩。

   △《胡文忠公集》胡林翼。

   右（上）二集信札最可读，读之见其治事条理及朋友风义。曾涤生文章尤美，集桐城派之大成。

   △《苕溪渔隐丛话》胡仔。

   诗话中资料颇丰富者。

   △《词苑丛谈》徐轨。

   唯一之词话，颇有趣。

   △《语石》叶昌炽。

   以科学方法治金石学，极有价值。

   △《书林清话》叶德辉。

   论刻书源流及藏书掌故，甚好。

   △《广艺舟双楫》康有为。

   论写字，极精博，文章极美。

   △《剧说》焦循。

   △《宋元戏曲史》王国维。

   二书论戏剧，极好。

   既谓之涉览，自然无书不可涉，无书不可览，本不能胪举书目，若举之非累数十纸不可。右（上）所列不伦不类之寥寥十余种，随杂忆所及当坐谭耳。若绳以义例，则笑绝冠缨矣。

