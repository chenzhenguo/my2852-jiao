    第三十九回 谏远色王茂得娇娃 窃大宝萧衍行弑逆(1) 

   却说萧衍入屯阅武堂，即称奉宣德太后命令，晓示官民。

   大略说是：

   皇室受终，祖宗齐圣，太祖高皇帝肇基骏命，膺箓受图；世祖武皇帝系明下武，高宗明皇帝重隆景业，咸降年不永，宫车早晏。皇祚之重，允属储元，而禀质凶愚，发于稚齿。爰自保姆，迄至成童，忍戾昏顽，触途必著。高宗留心正嫡，立嫡惟长，辅以群才，间以贤戚，内外扶持，冀免多难。未及期稔，便逞屠戮，密戚近亲，元勋良辅，覆族歼门，旬月相系。凡所任杖，尽慝穷奸，皆营伍屠贩，容状险丑，身秉朝权，手断国命，诛戮无辜，纳其财产，睚眦之间，屠覆比屋。身居元首，好是贱事，危冠短服，坐卧以之。晨出夜返，无复已极，驱斥氓庶，巷无居人，老幼奔皇，置身无所。东迈西屏，北出南驱，负疾舆尸，填街塞陌。兴筑缮造，日夜不穷，晨构夕毁，朝穿暮塞，络以随珠，方斯已陋，饰以璧珰，曾何足道。

   时暑赫曦，流金铄石，移竹蓺果，匪日伊夜，根未及植，叶已先枯，畚锸纷纭，动倦无已。散费国储，专事浮饰，逼夺民财，自近及远，兆庶恟恟，流窜道路，工商稗贩，行号道法。屈此万乘，躬事角橦，昂首翘肩，逞能暠木，观者如堵，曾无作容。芳乐华林，并立阛銶，踞肆鼓刀，手操轻重，干戈鼓操，昏晓靡息，无戎而城，岂足云譬。至于居丧淫宴之愆，三年载弄之丑，反道违常之衅，牝鸡晨鸣之慝，于事已细，尚可得而略也。罄楚、越之竹，未足以言，校辛、癸之君，岂或能匹！

   征东将军忠武奋发，投袂万里，光奉明圣，翌成中兴，乘胜席卷，扫清京邑。而群小靡识，婴城自固，缓戮稽诛，倏逾旬月。宜速剿定，宁我邦家。乃潜遣间介，密宣此旨，忠勇齐奋，遄加荡朴，放斥昏凶，卫送外第。未亡人不幸遭此百罹，感念存殁，心焉如割。令依汉海昏侯【即昌邑王贺】故事，宝卷降封为东昏侯，宝卷后褚氏及太子诵并为庶人。肃清宫掖，重见升平，未亡人亦与有幸焉。

   看官！你想此时的宣德太后，出居鄱阳王故第，来管甚么朝事？【也轮不着管。】萧衍不欲自居废立，因借太后为名，这也是古今废立的常例。又托太后命令，进衍为大司马，录尚书事，兼骠骑大将军扬州刺史，封建安郡公，承制行事，百僚致敬。

   王亮出见萧衍，衍与语道：“颠而不扶，焉用彼相！”

   亮答道：“若果可扶，明公亦不得有今日！”

   衍不禁大笑，即授亮为长史，以司徒扬州刺史晋安王宝义为太尉，仍领司徒，改封建安王宝夤为鄱阳王。衍弟宏得拜中护军。诛茹法珍、梅虫儿、王宝孙、王咺之等四十一人。潘贵妃尚在狱中，衍不忍加戮，意欲留侍巾栉，特商诸领军王茂。茂答道：“亡齐乃是此物！若留居宫中，必招外议。”

   衍不得已勒令缢死。【威福已享尽了。】

   当下颁发敕文，蠲除敝制，放宫女二千人出宫，分赐将士。惟佘妃、吴淑媛，华色未衰，衍早闻艳名，便即入镇殿中，据住二美。还有宫人阮氏，系始安王遥光妾媵，遥光败后，没入掖庭，也生得身材嬝娜，体态轻盈。衍亦纳为彩女，随意谐欢。【均为后文伏线。】自古英雄多好色，这也不足深怪。

   当时远近州郡，均望风纳款，独豫州刺史马仙璝，吴兴太守袁昂，不肯受命。衍使仙璝故人姚仲宾招降，仙璝设筵相待，至仲宾述及衍意，被仙璝叱出，枭示军门。驾部郎江革，为衍致书袁昂，书中略云：“根本既倾，枝叶安附？况竭力昏主，未足为忠，家门屠戮，非所谓孝，何苦幡然改图，自招多福。”

   昂复书婉拒，大致谓既食人禄，不便遽忘，请示含容，毋责后至等语。衍乃复命李元履为豫州刺史，出抚东土，令勿以兵威从事。元履至吴兴，昂仍然不降，但开门撤备，由他拘去。及转招仙璝，仙璝泣语将士道：“我受人任寄，义不容降，君等皆有父母，不应令家属坐诛，我为忠臣，君等为孝子，两无所憾了！”

   乃悉遣将士出降，尚剩壮士数十人，闭门独守。俄而元履兵入，仙璝令壮士持弓相待，兵不敢逼。到了日暮，仙璝始投弓道：“诸君但来见取，我义不降！”

   兵士始执住仙璝，槛送建康。衍见马、袁两人送至，亲为释缚，且语左右道：“令天下见二义士。”

   两人感衍厚意，始皆归降。仍然降顺，前时何必做作！

   衍前在竟陵王西邸，曾与范云、沈约、任等，同处宾僚。【见二十七回。】至是怀念故交，引范云为谘议，沈约为司马，任北为记室。又征前吴兴太守谢朏，国子祭酒何胤，二人不至，衍迎宣德太后王氏入宫，即于中兴二年正月，奉后称制，自撤承制二字，余官如故。

   沈约入语衍道：“齐祚已终，明公当入承帝运，虽欲自守谦光，恐不可复得了。”

   衍沈吟道：“此事可行得么？”

   约又道：“天人相应，何不可行！”

   衍复嗫嚅道：“且待三思。”

   约慨答道：“公初建牙樊淝，应该三思，今王业已成，何容疑虑！若不早定大业，将来天子入都，公卿在位，君臣分定，无复异心；果使君明臣忠，难道尚有他人助公作贼么！”

   【极力怂恿，好个梁初走狗。】

   衍始点首。

