    第八十八回 兴党狱缇骑被伤 媚奸珰生祠迭建(2) 

   先是缇骑被逐，毛一鹭即飞章告变，忠贤恰也惊心，忙饬一鹭查缉首犯。一鹭本魏阉义儿，好容易谋得巡抚，他本无才无能，干不了什么事，幸知府寇慎，及吴县令陈文瑞，爱民有道，颇洽舆情。当下由一鹭下书，令府县办了此案。寇、陈两官，自巡市中，晓谕商民，叫他报明首犯，余俱从赦。商民尚未肯说明，还是那五人挺身自首，直认不讳。寇慎不得不将他拘住，禀知一鹭。一鹭又报告忠贤，忠贤令就地正法。五人被缚至市，由知府寇慎监刑，号炮一声，势将就戮。五人回顾寇慎道：“公系好官，应知我等好义，并非好乱呢。”说罢，延颈就刃，面色如生。

   寇慎恰也不忍，但箭在弦上，不得不发，只得令市民好好收尸，含泪回署去讫。惟缇骑经此一击，后来不敢径出都门，忠贤也恐人心激变，稍从敛戢，【是恶贯满盈，天道有知，也不容他再横行了。】这且表过不提。

   且说苏、杭织造李寔，因前时被人造谣，几乎罹罪，嗣蒙忠贤开脱，任职如故，不由得感激异常。浙江巡抚潘汝桢，又是个篾片官儿，平时很巴结魏阉，寻见魏阉势力愈大，越想讨好，每与李寔商议，要筹画一个特别法儿，买动魏阉欢心。李寔很表同情，奈急切无从设法。汝桢日夜筹思，居然计上心来，不待与李寔商量，便即奏闻。

   看官道是何法？乃请就西湖胜地，辟一佳壤，为忠贤建筑生祠。【却是妙法，为他人所未及。】

   忠贤得疏，喜欢的了不得，当即矫旨嘉奖。湖上旧有关壮缪、岳武穆两祠，相距不过半里，中留隙地，汝桢遂择这隙地中，鸠工庀材，创建祠宇，规模宏敞，气象辉煌，比关、岳两祠，壮丽数倍。【关、岳有灵，应该把他殛毁。】李寔被汝桢走了先着，自悔落后，急忙补上奏章，乞授杭州卫百户沈尚文等，永守祠宇，世为祝厘崇报，中旨自然照准，并赐名普德，由阁臣撰文书丹，侈述功勋。祠已落成，李、潘两人，朔望尝亲去拈香，真个是必恭必敬，不愆不忘。【挖苦得妙。】

   孰意一人创起，百人效尤，各地寡廉鲜耻的狗官，纷纷请援例建祠，无不邀准。且中旨命毁天下书院，正好就书院基址，改筑魏公祠，恰是一举两便。不到一年，魏忠贤的生祠，几遍天下，小子试录表如下：

   苏州，普惠祠；松江，德馨祠。巡抚毛一鹭，巡按徐吉同建。

   淮安，瞻德祠；扬州，沾恩祠。总督漕运郭尚友，巡抚宋桢模、许其孝同建。

   芦沟桥，隆恩祠。工部郎中曾国桢建。

   崇文门，广仁祠；宣武门，懋勋祠。顺天府通判孙如冽，府尹李春茂，巡抚刘诏，巡按卓迈，户部主事张化愚同建。

   济宁，昭德祠；河东，褒勋祠。巡抚李精白，巡按李灿然、黄宪卿，及漕运郭尚友同建。

   河南，戴德祠、成德祠。巡抚郭宗光，巡按鲍奇谋，守道周锵同建。

   山西，报功祠。巡抚牟志夔、曹尔桢，巡按刘弘光同建。

   大同，嘉德祠。巡抚王占，巡按张素养，汪裕同建。

   登莱，报德祠。巡按李嵩建。

   湖广，隆仁祠。巡抚姚宗文，巡按温皋谟同建。

   四川，显德祠。工部侍郎何宗圣建。

   陕西，祝恩祠。巡抚朱童蒙，巡按庄谦、王大中同建。

   徽州，崇德祠。知府颉鹏建。

   通州，怀仁祠。督漕内监李道建。【昌平二镇亦属通州。】

   崇仁祠、彰德祠。总督阎鸣泰建。

   密云，崇功祠。巡抚刘诏，巡按倪文焕同建。

   江西，隆德祠。巡抚杨廷宪，巡按刘述祖同建。

   林衡署中，永爱祠。庶吉士李若林建。

   嘉蔬署中，洽恩祠；上林署中，存仁祠。上林监丞张永祚建。

   上述各祠，次第建设，斗巧竞工，所供小像，多用沈香雕就，冠用冕旒，五官四肢，宛转如生人。腹中肺腑，均用金玉珠宝妆成。【何不用狼心狗肺相代？】髻上穴空一隙，俾簪四时香花。闻有一祠中像头稍大，不能容冠，匠人性急，把头削小，一阉抱头大哭，严责匠人，罚令长跪三日三夜，才得了事。【统观上述诸祠，只供忠贤生像，惜未将奉圣娘娘一并供入，犹为缺点。】每祠落成，无不拜疏奏闻。疏词揄扬，一如颂圣，称他尧天舜德，至圣至神，何不去尝忠贤粪秽？阁臣亦辄用骈文褒答，督饷尚书黄运泰，迎忠贤生像，甚至五拜五稽首，称为九千岁。

   独蓟州道胡士容，不愿筑祠，为忠贤所知，矫旨逮问。遵化道耿如杞，入祠不拜，亦即受逮，由许显纯讯问拷掠，都累得九死一生。所有建祠碑文，多半施凤来手笔，所有拟旨褒答，多出王瑞图手笔。忠贤均擢他为礼部尚书，兼东阁大学士，入预机务。冯铨、顾秉谦反为同党所轧，相继归休。

   到了天启七年，监生陆万龄，请以忠贤配孔子，忠贤父配启圣公，疏中大意，谓：“孔子作春秋，魏公作要典；孔子诛少正卯，魏公诛东林党人。理应并尊，同祠国子监。”

   司业林釪见疏大笑，援笔涂抹，即夕挂冠自去。嗣经司业朱之俊代为奏请，竟得俞允，林釪反坐是削籍。小子有诗叹道：

   媚奥何如媚灶灵，蛆蝇甘尔逐羶腥。

   一般廉耻销磨尽，剩得污名秽简青。

   建祠以后，有无荒谬事情，容俟下回续叙。

   崔、魏力翻三案，非真欲翻三案也，为陷害东林党计耳。前六君子，与后七君子，合成十三人，为逆阉搆陷，死节较著。而高攀龙之自溺池中，最为得当而死，无辜被逮，不死不止，与其死于黑索之下，何若死于白水之间？所谓蝉蜕尘秽，皭然泥而不滓者也。颜佩韦、杨念如等五人，率众殴击缇骑，虽似有干国法，实足为一时快意之举。逆阉可以擅旨，市民亦何尝不可擅为？况经此一殴，缇骑乃不敢轻出国门，牺牲者仅五人生命，保全者不止什百。虎邱遗垄，彪炳千秋，不亦宜乎？潘汝桢创筑生祠，遂致各地效尤，遍及全国，观其廉耻道丧，本不值污诸笔墨，但为世道人心计，不得不表而出之，为后世戒。语有之：“豹死留皮，人死留名，”后之人毋污名节，庶不负记者苦心云。

