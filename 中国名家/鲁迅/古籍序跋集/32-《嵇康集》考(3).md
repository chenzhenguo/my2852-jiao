    《嵇康集》考(3) 

   三、考逸文然否

   嵇康《游仙诗》云：翩翩凤辖，逢此网罗。（《太平广记》四百引《续齐谐记》引。）

   嵇康有《白首赋》。（《文选》《谢惠连秋怀诗》李善注。）

   嵇康《怀香赋序》曰：余以太簇之月，登于历山之阳，仰眺崇冈，俯察幽坂。乃覩怀香，生蒙楚之间。曾见斯草，植于广厦之庭，或被帝王之囿；怪其遐弃，遂迁而树之中唐。华丽则殊采阿那，芳实则可以藏书。又感其弃本高崖，委身阶廷，似傅说显殷，四叟归汉，故因事义赋之。（《艺文类聚》八十一。）

   案：《太平御览》九百八十三引嵇含《槐香赋》，文与此同；《类聚》以为康作，非也。张溥本存其目，严可均辑《全三国文》，据《类聚》录之，并误。

   嵇康《酒赋》云：重酎至清，渊凝冰洁，滋液兼备，芬芳□□。（《北堂书抄》一百四十八。）

   案：同卷又引嵇含《酒赋》云，浮螘萍连，醪华鳞设。则上四句殆亦嵇含之文。

   嵇康《蚕赋》曰：食桑而吐丝，先乱而后治。（《太平御览》八百十四。）

   嵇康《琴赞》云：懿吾雅器，载璞灵山；体具德真，清和自然。澡以春雪，澹若洞泉；温乎其仁，玉润外鲜。昔在黄农，神物以臻；穆穆重华，记以五弦。闲邪纳正，亹亹其仙。宣和养气，介乃遐年。（《北堂书抄》一百九。）

   案：亦见《初学记》十六。“记以”作“託心”；

   “养气”作“养素”。

   嵇康《太师箴》曰：若会酒坐，见人争语，其形势似欲转盛，便当舍去，此斗之兆也。（《太平御览》四百九十六。）

   案：此《家诫》中语，见本集卷十，《御览》误题篇名。严可均辑《全三国文》注云，“此疑是序，未敢定之。”甚谬。

   嵇康《灯铭》：肃肃宵征，造我友庐，光灯吐耀，华缦长舒。

   案：见严可均《全三国文》，不著所出。实《杂诗》也，见本集卷一，亦见《文选》。

   《嵇康集目录》曰：孙登者，字公和，不知何许人。无家属，于汲县北山土窟中得之。夏则编草为裳，冬则披发自覆。

   好读《易》；鼓一弦琴。见者皆亲乐之；每所止家，辄给其衣服饮食，得无辞让。（《三国魏志》《王粲传》注。）

   案：《世说新语》《栖逸篇》注，《太平御览》二十七，又九百九十九亦引，作《嵇康集序》。

   《嵇康文集录》注曰：河内山嵚守颍川，山公族父。

   （《文选》《嵇叔夜与山巨源绝交书》李善注。）

   《嵇康文集录》注曰：阿都，吕仲悌，东平人也。（同上。）

   案：康文长于言理，藻艳盖非所措意；唐宋类书，因亦尠予征引。今并目录仅得十一条；去其误者，才存七条。《水经》《汝水篇》注引嵇康赞襄城小童[30]；《世说》《品藻篇》注引《井丹赞》，《司马相如赞》[31]；《初学记》十七引《原宪赞》[32]；《太平御览》五十六引《许由赞》[33]，皆出康所著《圣贤高士传赞》[34]，本别自为书，不当在集中，张燮本有之，非也，今不录。

   一九二六，一一，一四。

   【注释】

   [30]《水经》：记述我国古代水道的地理著作，相传汉代桑钦撰；北魏郦道元为之作注，增补大量资料，成《水经注》四十卷。襄城小童，传说是黄帝时的一个有智慧的儿童，曾向黄帝陈说治天下之道。

   [31]井丹：字太春，扶风郿（今陕西眉县）人，东汉隐者。司马相如（前179—前117），字长卿，蜀郡成都（今属四川）人，西汉文学家。

   [32]原宪：字子思，春秋时鲁国人，孔丘门徒。《初学记》卷十七引有关于他的赞语，原称“西晋嵇康《原宪赞》”。

   [33]许由：传说是尧、舜时的隐者。《太平御览》卷五十六引有关于他的赞语，原称“嵇康《圣贤高士传赞》”。

   [34]《圣贤高士传赞》：原书已佚，有清代马国翰、严可均辑本。《三国志·魏书·王椉传》裴松之注引稽喜《嵇康传》：“（康）撰录上古以来圣贤隐逸遁心遗名者，集为传赞，……凡百一十有九人。”

   《隋书》《经籍志》著录：“《圣贤高士传赞》，三卷，嵇康撰，周续之注。”新、旧《唐志》误以《赞》属周续之。按此书军《嵇康集》外的独立著作，而张燮误将其《原宪赞》、《黄帝游襄城赞》（即《襄城小童》）收入所刊《嵇中散集》中。

