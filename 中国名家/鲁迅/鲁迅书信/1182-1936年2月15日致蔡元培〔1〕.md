    1936年2月15日致蔡元培〔1〕 

   孑民先生左右：

   久疏谒候，惟起居康泰为颂。日友山本君〔2〕早在东京立改造社，编刊杂志，印行图籍，致力文术，緜历多年。因曾译印拙作小说，故与相识。顷者来华，遨游吴会，并渴欲一聆雅言，藉慰夙愿。以此不揣冒昧，辄为介绍，倘蒙垂青，俾闻謦欬，实为大幸也。专此布达，敬请道安。

   后学周树人敬上

   二月十五日

   〔1〕此信原无标点。

   〔2〕山本君即山本实彦（1885～1952），日本改造社创办人、社长。当时来华与鲁迅等商谈中日文化交流事。

