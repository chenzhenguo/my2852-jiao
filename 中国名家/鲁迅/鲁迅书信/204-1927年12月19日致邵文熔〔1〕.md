    1927年12月19日致邵文熔〔1〕 

   明之吾兄：

   一别遂已如许年，南北奔驰，彼此头白，顷接惠书，慰甚喜甚。

   弟从去年出京，由闽而粤，由粤而沪，由沪更无处可往，尚拟暂住，岁腊必仍在此也。时事纷纭，局外人莫名其妙（恐局中人亦莫名其妙），所以近两月来，凡关涉政治者一概不做。昨由大学院函聘为特约撰述员，已应之矣。

   约一星期前，在此晤公侠，得略知兄近状，亦并知子英景况，但未询其住址，故未通信。弟初到沪时，曾拟赴杭一游，后以忙而懒，天气亦渐冷，而彼处大人物或有怕我去抢饭碗之惧，遂不果行。离乡一久，并故乡亦不易归矣。

   专此布达，顺颂曼福不尽。

   弟周树人启上 十六年十二月十九日

   〔1〕邵文熔（1877～1942）字铭之，又作明之，浙江绍兴人。留学日本，曾在杭州任土木工程师。

