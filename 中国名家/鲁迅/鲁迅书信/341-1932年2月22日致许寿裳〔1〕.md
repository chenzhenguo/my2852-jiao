    1932年2月22日致许寿裳〔1〕 

   季帀兄：

   因昨闻子英登报招寻〔2〕，访之，始知兄曾电询下落。此次事变，殊出意料之外，以致突陷火线中，血刃塞途，飞丸入室，真有命在旦夕之概。于二月六日，始得由内山〔3〕君设法，携妇孺走入英租界，书物虽一无取携，而大小幸无恙，可以告慰也。现暂寓其支店中，亦非久计，但尚未定迁至何处。倘赐信，可由“四马路杏花楼下，北新书局转”耳。此颂曼福。

   弟树顿首 二月二十二日

   乔峰亦无恙，并闻。

   注释：

   〔1〕此信据许寿裳亲属录寄副本编入。

   〔2〕登报招寻一九三二年一二八事变时，因鲁迅北四川路底的寓所临近火线，许寿裳乃致电陈子英询鲁迅安危，陈因亦不知鲁迅去向，故曾登报招寻。

   〔3〕内山即内山完造。参看320413（日）信注〔1〕。

