    1932年8月17日致许寿裳2〔1〕 

   季帀兄：

   上午方寄奉一函，而少顷后即得惠书，商务印书馆编译处即在四马路总发行所三层楼上，前日曾一往看，警卫颇严，盖虞失业者之纷扰耳。乔峰已于上星期六往办公，其所得聘约，有效期间为明年一月止，盖商务馆已改用新法（殆即王云五之所谓“合理化”），聘馆员均以年终为限，则每于年底，馆中可以任意去留，不复如先前之动多掣肘也。

   《文始》当于明日同此信一并寄出，价止三角，殊足黯然，近郭沫若有手写《金文丛考》〔2〕，由文求堂出版，计四本，价乃至八元也。

   上海近已稍凉，但弟仍一无所作，为啖饭计，拟整理弟与景宋通信，付书坊出版以图版税，昨今一看，虽不肉麻，而亦无大意义，故是否编定，亦未决也。此上，顺颂曼福。

   弟树顿首

   八月十七日下午

   〔1〕此信据许寿裳亲属录寄副本编入。

   〔2〕《金文丛考》关于钟鼎文的研究著作，郭沫若著，一九三二年五月东京文求堂出版。

