    1934年3月29日致陶亢德 

   亢德先生：

   惠示诵悉。向来本不能文，亦不喜作文，前此一切胡诌，俱因万不得已，今幸逢昭代〔1〕，赐缄口舌，正可假公济私，辍笔而念经，撰述中无名，刊物上无文，皆夙愿也，没齿无怨。以肖像示青年〔2〕，却滋笑柄，乞免之，幸甚幸甚。

   《南腔北调集》恐已印成，售法如何，殊未审，内山书店亦未必定有，倘出版者有所送赠，当奉呈。《论语》久未得见，但请先生勿促其见惠，因倘欲阅读，可自购致也。

   专此布复，即请

   著安。

   迅顿首 三月廿九日

   〔1〕昭代语见崔塗《问卜》诗：“不拟奉昭代，悠悠过此生。”

   〔2〕以肖像示青年当时林语堂、陶亢德筹办的《人间世》拟每期选刊作家像一帧，曾向鲁迅索取。

