    1934年4月7日致陶亢德 

   亢德先生：

   大札与《人间世》〔1〕两本，顷同时拜领，讽诵一过，诚令人有萧然出尘之想，然此时此境，此作者们，而得此作品等，固亦意中事也。语堂先生及先生盛意，嘱勿藏拙，甚感甚感。惟搏战十年，筋力伤惫，因此颇有所悟，决计自今年起，倘非素有关系之刊物，皆不加入，藉得余暇，可袖手倚壁，看大师辈打太极拳，或夭矫如撮空，或团转如摸地，静观自得，虽小品文之危机临于目睫，亦不思动矣。幸谅其懒散为企。

   此复，即请

   著安。

   迅顿首 四月七日

   〔1〕《人间世》小品文半月刊，林语堂主编，陶亢德、徐訏编辑。一九三四年四月五日在上海创刊，一九三五年十二月二十日停刊。

