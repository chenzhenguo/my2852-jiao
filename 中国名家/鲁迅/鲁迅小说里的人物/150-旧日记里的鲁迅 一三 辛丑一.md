    旧日记里的鲁迅 一三 辛丑一 

   “辛丑正月初七日：晴。晚饭后同大哥下舟往道墟。出城已黄昏，放舟至道墟时过夜半，在官舱睡，夜中屡醒，不能安眠。

   初八日：晴。晨饭后大哥往章宅拜岁。上午转至吴融马宅拜岁，留饭。午后开船至寺东社庙看戏，大哥往观，予不去。夜予亦去看，《更鸡》一剧颇佳，夜半回船寝。

   初九日：晴。晨放舟至啸唫，早饭后往阮宅拜岁，少坐。回棹过贺家池，水天一色，城外巨浸之一也。下午回家。”

   “十九日：晴。下午同大哥在厅房芟剪罗汉松及山茶花枯枝冗干。”

   “廿三日：晴暖。下午同大哥及子衡叔往楼下陈看戏，遇朱氏舟，坐少顷，看演《盗草》《蔡庄》《四杰村》等。”

   “廿五日：晴。上午大哥收拾行李，傍晚同椒生叔祖子衡叔启行往宁。夜用戛剑生《别诸弟》原韵，作七绝三首以送之。”

   “廿八日。晴。上午往笔飞弄邮局发金陵信，并诗三首。”

   “二月初八日：雨。上午接金陵花朝日函，即作答。

   初九日：阴。上午发金陵信，并矿砂一包，收回信票一纸。”

   这矿砂大概是遗忘在家的，装在信内寄去，所以是交给民信局，照例先付一百文。信局填给一张回单的。

