    1921年2月 

   一日晴，夜风。无事。

   二日晴。午后往蒯若木家吊其夫人。往师校讲。

   三日晴。午后收去年十月份奉泉三百。付振捐十五。还齐寿山百元。寄日本京都其中堂信①并泉四元四十钱购书。

   四日晴。上午收去年十一月上半俸泉百五十。还李遐卿泉卅。午后往大学讲，复在新潮社小坐。寄蟫隐庐信并泉四元四角购书。下午在学界急振会②。晚收大学九月、十月薪水共泉卅六。

   五日晴。上午寄阮宅信并奠仪三元。午后往留黎厂买《霍君神道》一枚，段济、郭达、李盛墓志各一枚，《段模墓志》并盖二枚，梁瑰、孔神通墓志盖各一枚，《樊敬贤造象》并阴二枚，共泉六元。买商务书馆所印宋人小说五种七册，共泉二元。下午同徐吉轩至护国寺集买得条卓一个，泉二元。

   六日晴。星期休息。午后往留黎厂买《元鸾墓志》一枚，壹元。又买商务馆印宋人小说十五种共二十二册，六元。

   七日晴。午后至山本医院为徐吉轩译。夜得胡适之信。

   八日晴。春节休假。上午寄新青年社说稿一篇。③九日晴。休假。无事。

   十日昙。休假。上午张仲苏来。

   十一日晴。无事。

   十二日昙。休假。校《嵇康集》一过。

   十三日晴。星期休息。无事。

   十四日晴。午后至浙江兴业银行购汇券五十。略看留黎厂。在商务印书馆买《涑水纪闻》一部二册，《说苑》一部四册，共一元二角。夜钱玄同送来《汉宋奇书》一部二十本。

   十五日晴。上午寄宋紫佩信并汇券泉五十。晚风。

   十六日晴，大风。上午其中堂寄来《水浒画谱》二册，《忠义水浒传》前十回五册，书目一册。午后往高等师范校讲。

   十七日晴。午后游厂甸。

   十八日晴，风。午后往大学讲。

   十九日晴。上午得其中堂书店信。午后寄李遐卿信。寄蟫隐庐信。

   二十日晴。星期休息。上午得李遐卿信。

   二十一日晴。午后寄大学讲稿，三弟持去。晚得钱玄同信并代买《新话宣和遗事》四本，价泉四元。

   二十二日晴。上午得阮宅信。得蟫隐庐信片并《拾遗记》二本，甚劣，价八角。

   二十三日晴。上午寄蟫隐庐信。午后往高师校讲。过留黎厂买《铁桥漫稿》一部四本，洋三元。

   二十四日晴。夜得李守常信。得大学信。

   二十伍日昙。上午在途中捐急赈一元。下午往美术学校。得和孙信。

   二十六日晴，大风。上午得宋紫佩信，廿一日绍兴发。夜濯足。

   二十七日晴。星期休息。午后同重君、三弟及丰游公园，又登午门，在楼上遇李遐卿，又同游各殿，饮茗归。

   二十八日昙。从张阆声假得《青琐高议》残本一册，托三弟写之。夜风。

   〖注释〗

   ①其中堂日本京都的一家古籍书店。一九二一年至一九二九年间鲁迅常向它邮购书籍。

   ②学界急振会一九二〇年华北五省大旱，全国组织急募赈款大会，本日教育部成立学界急赈会。

   ③即《故乡》。后收入《呐喊》。

