    1921年4月 

   一日晴。上午得俞物恒信。午后从许季市假泉百。

   二日昙。午后往山本医院视二弟，取回《佛本行经》二本。夜濯足。

   三日昙。星期休息。午后李遐卿、王倬汉来。

   四日晴，风。上午得蟫隐庐明信片。

   五日晴。上午从齐寿山假泉五十。午后往山本医院视二弟。下午蟫隐庐寄来《毛诗草木鸟兽虫鱼疏》、《永嘉郡记》辑本、《汉书艺文志举例》各一本，共泉一元四角。夜风。

   六日昙，大风。上午寄蟫隐庐信。下午往山本医院。夜小不适。

   七日晴。上午卖去所藏《六十种曲》一部，得泉四十，午后往新华银行取之。

   八日晴。休假。下午孙伏园来。

   九日晴。上午寄蔡谷青信。下午往山本病院。

   十日昙。星期休息。下午孙伏园来。

   十一日昙。晚得伏园信，附沈雁冰、郑振铎笺。夜得玄同等五人信，问二弟病。译《沉默之塔》①讫，约四千字也。

   十二日昙。上午寄孙伏园信并稿二篇②。寄玄同等五人信。午后往山本医院视二弟，带回《出曜经》一部六本。下午托齐寿山从义兴局借泉二百，息分半。寄沈臤士信。

   十三日昙。上午寄沈雁冰信。午后大风，霾。晚得孙伏园信。

   十四日昙，大风。休息。午后晴。得沈兼士信。

   十五日昙。上午寄孙伏园信并《俗谚论》一本。下午小雨。

   十六日晴，风。上午寄沈兼士信。寄李遐卿信。三弟往留黎厂，托买来《青箱杂记》一本，《投辖录》一本，共泉五角。

   十七日晴。星期休息。午后孙伏园来。夜得遐卿信，言谷青病故。

   十八日晴。上午以《工人绥惠略夫》译稿一部寄沈雁冰。下午得沈兼士信。得钱玄同信。夜风。得沈雁冰信。

   十九日晴，风。午后寄李守常信。

   二十日晴。午后往留黎厂买得《严掾君刻石》二枚，二元；《张起墓志》一枚，杂造象二枚，一元。下午风。

   二十一日晴。上午寄沈雁冰信。夜风。

   二十二日晴。上午蟫隐庐寄来《楚州金石录》一本，《五馀读书廛随笔》一本，共泉一元五角。午后往山本医院视二弟。

   二十三日昙，风。无事。

   二十四日晴。星期休息。午后陶望潮来。孙伏园来。

   二十五日小雨。无事。

   二十六日昙。午后从齐寿山假泉廿。夜李遐卿与其弟宗武来。小雨。

   二十七日晴。午后收九年十二月上半月奉泉百五十。还齐寿山泉廿。下午往山本医院视二弟，持回《起世经》二本，《四阿含暮抄解》一本。

   二十八日昙。张仲苏母寿辰，在中央公园设宴，午间与齐寿山、戴芦龄同往。下午得小说月报社信并汇单一张。得沈兼士信。风。

   二十九日晴。上午许季上来。午后往高师校取二月、三月薪水泉三十四元。往图书分馆还子佩泉廿。下午雨一陈。夜得沈雁冰信。

   三十日微雨，上午霁。寄其中堂信并泉三圆四十钱。午后往山本病院视二弟，持回《楼炭经》一部。下午小雨。晚寄沈雁冰信并译稿一篇③，约九千字。寄沈兼士信。

   〖注释〗

   ①译《沉默之塔》《沉默之塔》，小说，日本森鸥外作，鲁迅译文发表于本月二十一日至二十四日《晨报副刊》，后收入《现代日本小说集》。

   ②指所译《沉默之塔》及周作人诗《过去的生命》。

   ③即《医生》。小说，俄国阿尔志跋绥夫作，鲁迅据德译本重译并作译者附记。发表于《小说月报》第十二卷号外《俄国文学研究》（一九二一年九月），后收入《现代小说译丛》。

