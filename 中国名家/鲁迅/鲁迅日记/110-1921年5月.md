    1921年5月 

   一日晴。星期休息。下午寄孙伏园信，内二弟诗三篇。夜风。

   二日晴。午后寄李遐卿信并书泉三元四角。下午得遐卿信，晚复。

   三日雨。午后寄孙伏园信并稿一篇①。还齐寿山泉百。

   四日晴。午后往留黎厂商务印书馆取《工人绥惠略夫》译稿泉百廿。买《涵芬楼秘笈》第九集一部八册，二元二角。

   五日晴。上午随母亲往山本医院诊。下午得李遐卿信。寄孙伏园信。

   六日晴。上午得沈雁冰信。

   七日昙。下午往山本医院视二弟。雨，晚晴，夜风。

   八日晴。星期休息。上午得沈兼士信。许季上来。张仲苏来。午后寄沈雁冰信。

   九日晴。晚以书架一个还朱逖先。

   十日晴。午后往山本医院视二弟，持回《当来变经》等一册。晚小雨。

   十一日晴。午后赙蔡谷青家银四元。

   十二日昙。午后寄沈兼士信。下午风。

   十三日晴。上午寄孙伏园信并三弟文稿。晚理发。夜得沈雁冰信。

   十四日昙。下午往山本医院视二弟。

   十五日晴。星期休息。午后寄沈雁冰信并三弟译稿一篇。下午昙，风。夜濯足。

   十六日昙。上午得朱可铭信。下午得郑振铎信。晚小雨。

   十七日雨。上午其中堂寄来《李长吉歌诗》三册，《竹谱详录》二册，共泉四元四角。夜风。得沈兼士信。

   十八日晴。午后往山本医院视二弟。得仲甫信。

   十九日晴。上午寄郑振铎信。寄李守常信。寄钱玄同信。

   二十日昙。上午收去年十二月下半月奉泉百五十。夜得沈雁冰信。雨。

   二十一日昙。午后往山本医院。

   二十二日晴。星期休息。无事。

   二十三日晴。无事。

   二十四日晴。上午齐寿山来，同往香山碧云寺，②下午回。浴。

   二十五日晴。午后寄沈雁冰信。寄孙伏园信。午后往视二弟。得李守常信。

   二十六日晴。午后往山本医院视二弟。

   二十七日晴。清晨携工往西山碧云寺为二弟整理所租屋，午后回，经海甸停饮，大醉。夜得孙伏园信。

   二十八日昙。午后访宋子佩。下午至山本医院视二弟。夜寄沈雁冰信，内三弟译稿一篇。

   二十九日晴。星期休息。下午孙伏园来。晚雷雨一陈。

   三十日晴。上午得宋子佩信并见假泉五十。下午从李遐卿假泉四十。

   三十一日晴。上午寄沈兼士信。校《人间的生活》讫③，寄还李遐卿。午二弟出山本医院回家。午后往留黎厂买《寇侃墓志》并盖二枚，《邸珍碑》并阴二枚，《陈氏合宗造像》四面并坐五枚，共泉四元。又《杨君则墓铭》一枚，一元。

   〖注释〗

   ①即《鼻子》。小说，日本芥川龙之介原作，鲁迅译文发表于本月十一日至十三日《晨报副刊》，后收入《现代日本小说集》。

   ②本日鲁迅租定碧云寺内般若堂西厢房，作为周作人养病处。

   ③校《人间的生活》讫《人间的生活》，小说，日本武者小路实笃著，毛咏棠、李宗武合译。鲁迅本日校讫后，七月由周作人作序。

