    1923年10月 

   一日昙，大风。上午李茂如来，同出看屋数处。午后往世界语校讲。得三弟明信片，九月廿七日发。夜李小峰、孙伏园来。大发热，以阿思匹林取汗，又写四次。

   二日晴。上午往山本医院诊。得李茂如信。

   三日晴。泻利加剧，午后仍往山本医院诊，浣肠，夜半稍差。

   四日晴。午后往山本医院诊。晚始食米汁、鱼汤。

   五日晴。晚李慎斋来。

   六日晴。午后寄三弟信。往山本医院诊。

   七日昙。星期休息。下午子佩来。伏园来。晚风。

   八日晴，风。午后往世界语校讲。下午往山本医院诊。以《中国小说史略》稿①上卷寄孙伏园，托其付印。夜得季市信。

   九日晴。午后寄马幼渔信。季市来部，假我泉四百，即托寿山暂储。

   十日晴。休假。上午得夏葵如信，即复。午后得章菊绅信，即复。母亲往八道湾宅。访李慎斋，同出看屋数处。

   十一日晴。午后往山本医院诊。下午和森来，未遇。

   十二日晴。午后往半壁街看屋。

   十三日晴。晨往女子师校讲。②上午得三弟信，十日发，午后复。下午昙。寄钱稻孙信。晚诗荃来，赠以《桃色之云》、《呐喊》各一册。夜风。

   十四日晴，风。星期休息。午后往德胜门内看屋。晚孙伏园来。

   十五日晴。上午钱稻孙来，赠以《桃色之云》、《呐喊》各一册。午后往世界语校讲。下午往山本医院诊。寄三弟信。寄章菊绅信。

   十六日晴。午后往针尖胡同看屋。

   十七日晴。午后李慎斋来，同往四近看屋。晚服燕医生补丸二粒。

   十八日昙。下午收教育部补足正月分奉泉十。晚李小峰、孙伏园来。

   十九日雨。上午往高师校讲。午后大风。往大学讲。收大学四月下半及五月全月薪水共二十七元。下午得孙伏园信，即复。和森来访，不相值。

   二十日晴。晨往女子师范校讲。上午母亲来。下午许钦文来。

   二十一日晴。星期休息。晚孙伏园来并持示春台信。

   二十二日晴，午后风。往世界语校讲。下午寄许诗荃信。得三弟信，十九日发，附卖稿契约③一纸，即以转寄钱稻孙。往通俗图书馆还书、借书。托孙伏园买《呐喊》五本，晚令人送来，其直二元五角。夜大风。

   二十三日晴，风。午后李慎斋来。寄孙伏园《小说史》稿一束。④寄三弟信。下午得伏园信，晚复。风定。夜得伏园信。

   二十四日晴。上午得孙伏园信，午后复。午后李慎斋来，同至阜成门内看屋。

   二十五日晴。午后得沈士远祖母夫人讣，赙二元。

   二十六日昙。上午往师校讲。午后往大学讲。往京师图书馆阅书，晚归。得钱稻孙信。

   二十七日晴。晨寄钱稻孙信。寄三弟信。往女子师校讲。上午得钱稻孙信片。午后杨仲和、李慎斋来，同至达子庙看屋。

   二十八日昙。星期休息。晚访李慎斋。许钦文、孙伏园来，同至孙德兴饭店夜饭后往新民大戏院观戏剧专门学校⑤学生演剧二幕。

   二十九日晴。午后往世界语校讲。寄大学讲义。寄常维钧信。得三弟信，二十七日发，夜复。理发。

   三十日晴。午后杨仲和、李慎斋来，同至阜成门内三条胡同看屋，因买定第廿一号门牌旧屋六间，⑥议价八百，当点装修并丈量讫，付定泉十元。

   三十一日雨，上午晴。和森自山西来，赠糟鸭卵一篓，汾酒一瓶。下午往骡马市买白鲞二尾，茗一斤。寄王仲猷信。夜绘屋图三枚。世界语校送来本月薪水泉十五元。雨。

   〖注释〗

   ①《中国小说史略》稿系鲁迅一九二〇年至一九二三年间在北京大学、北京高等师范学校的讲义改订而成，分上、下两册，由新潮社出版。上册十五篇。这里所寄是上册的一部分。

   ②往女子师校讲女子师校，即国立北京女子高等师范学校。鲁迅应该校校长许寿裳之请，本日起前往讲授小说史等课，直至一九二六年离京止。

   ③卖稿契约指钱稻孙所译《神曲一裔》版权售与商务印书馆的合同。该书后于一九二四年十二月出版。

   ④《小说史》稿一束即《中国小说史略》上册余稿。

   ⑤指人艺戏剧专门学校。蒲伯英、陈大悲等创办，一九二二年十一月成立。是晚该校在新明剧场（《日记》误作新民大戏院）演出新剧《平民的恩人》及《良心》。

   ⑥本日买定阜成门内西三条旧屋后，十一月办理过户手续，十二月二日立契，次年一月开始翻建，五月二十五日迁入。鲁迅在此住至一九二六年八月。今为鲁迅博物馆的一部分。

