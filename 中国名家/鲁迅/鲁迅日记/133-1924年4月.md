    1924年4月 

   一日昙，晚小雨。买茗一斤，一元。夜校《小说史》①三十叶。

   二日昙，风。下午寄伏园《小说史》稿校本。钱稻孙嫁女，送泉一元。

   三日昙，大风。午后省三来。

   四日晴。上午往高师校讲并支薪水十八元。午后往大学讲。常维钧赠《歌谣》周刊纪念刊二本。下午商务印书馆寄来《东方杂志》纪念刊上、下二册。丸善书店寄来《比亚兹来传》一本。晚孙伏园来并交泉百，乃前借与新潮社者，于是清讫。买饼饵一元五角。

   五日晴。清明，休假。午后视三条胡同屋。晚省三来假去泉二元。夜风。

   六日晴，风。星期休息。午后许钦文来。下午李宗武携其侄来。

   七日晴。午后往世界语校讲而无课，遂至顺城街访陈空三。下午收奉泉百零二，去年四月分之三成一也。还李慎斋泉五十。

   八日晴。休假。午后大风。往北大取薪水十元，八月分讫。往崇文门内信义药房买杂药品。往东亚公司②买《文学原论》、《苦闷之象徵》、《真宓佯 》各一部，共五元五角。往中央公园小步，买火腿包子卅枚而归。

   九日晴。午后李生来。大学赠《歌谣》增刊五本，即赠季市二本，寿山一本。

   十日晴。上午得李庸倩信。

   十一日晴。上午往师大讲。午后往北大讲。夜校《小说史略》。

   十二日昙。晨往女子师校讲。午后往北大取九月分薪水泉十二。往一五一公司买木工用小器一副，二元。往平安电影公司看《萨罗美》。世界语校学生来，未遇，留函而去。得胡适之信并书泉四十五元。晚许钦文来，交以《小说史》校稿，托其转交伏园也。夜得三弟信并商务馆稿费四十元。至夜半钞小说一篇③讫。

   十三日晴。星期休息。上午至中央公园四宜轩。遇玄同，遂茗谈至晚归。

   十四日晴。上午声树来。午后往世界语校讲。下午以书钱四十五元交齐寿山，托转付。

   十五日昙。上午钱稻孙来，见借《中央美术》四本。下午得和森信，十二日并州发。寄三弟信并小说稿一篇，又许钦文者二篇。晚H君来。

   十六日晴。晚往女师校文艺研究会，遇顾竹侯、沈尹默。

   十七日晴，下午风。往西三条宅。付李瓦匠泉卅。

   十八日晴。上午往高师校讲并支薪水泉廿六。午后往北大讲。下午大风。

   十九日晴。晨往女师校讲。午后往开明戏园观非洲探险影片。寄季市以《小说史略》讲义印本一束，全分俱毕。北大寄来《国学季刊》第三期一本。夜空三来。得李庸倩信。

   二十日晴，大风。星期休息。下午杨遇夫来。许钦文来。

   二十一日晴。午后往世界语校讲。寄李仲侃信。寄和森信。

   二十二日昙，风。下午往西三条胡同宅。得伏园信并校稿，即复。

   二十三日晴。午后往世界语校听小坂狷二君演说。

   二十四日晴。上午李仲侃来，未见。午后昙，大风。下午得三弟信，二十一日发。

   二十五日晴。上午往师大讲。午后在月中桂买上海竞马采票一张，十一元。往北大讲。下午从齐寿山借泉百。收去年四月分奉泉卅。收孙伏园寄校稿。

   二十六日晴。晨往女师校讲。上午往留黎厂买什物。午后往视西三条胡同宅。下午寄三弟信并竞马券一枚。寄还伏园校稿。

   二十七日晴。星期休息。午后昙，风。无事。

   二十八日昙。午后往世界语校讲。下午小雨。晨报社送来稿费十五元。

   二十九日晴。午后母亲往八道弯宅去。下午寄三弟信。夜濯足。

   三十日晴。午后郁达夫来。往西三条胡同视所修葺之屋。付李瓦匠泉廿。还齐寿山泉五十。夜风。

   〖注释〗

   ①《小说史》即《中国小说史略》，鲁迅本日开始校阅该书下册清样，六月十七日校毕。

   ②东亚公司日本人设在北京东单的商店，附带出售日本书籍。鲁迅一九二四年至一九二六年间常往购书。

   ③即《在酒楼上》。本月十五日寄周建人。后收入《彷徨》。

