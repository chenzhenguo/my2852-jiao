    1924年8月 

   一日晴。上午同孙伏园阅古物肆，买小土偶人二枚，磁鸠二枚，磁猿首一枚，彩画鱼龙陶瓶一枚，共泉三元，以猿首赠李济之。买弩机大者二具，小者二具，其一有字，共泉十四元。晚储材馆招宴，不赴。大雷雨。

   二日昙，上午晴。下午寄母亲信。

   三日晴。星期。上午同夏浮筠、孙伏园往各处辞行。午后收暑期学校薪水并川资泉二百，即托陈定谟君寄北京五十，又捐易俗社亦五十。下午往青年会浴。晚刘省长在易俗社设宴演剧饯行，至夜又送来《颜勤礼碑》十分，《李二曲集》一部，杞果、蒲陶、蒺藜、花生各二合。风。

   四日晴。晨乘骡车出东门上船，由渭水东行，遇逆风，进约廿里即泊。

   五日晴。小逆风，晚泊渭南①。

   六日晴。逆风，夜泊华州②。

   七日晴。逆风，向晚更烈，遂泊，离三河口③尚十余里。

   八日昙。午抵潼关，买酱莴苣十斤，泉一元。午后复进，夜泊阌乡。

   九日晴。逆风。午抵函谷关④略泊，与伏园登眺，归途在水滩拾石子二枚作记念。下午抵陕州，寓耀武大旅馆，颇有蜰虫，彻夜不睡。

   十日星期。晴。晨寄刘雪亚信。寄李济之信。乘陇海铁路车启行，午后抵洛阳，寓洛阳大旅馆。下午与伏园略游城市，买汴绸一匹，泉十八元；土寓人二枚，八角。晚在景阳饭庄饭。雨一陈即霁。

   十一日晴。晨乘火车发洛阳。上午抵郑州，寓大金台旅馆。午后同伏园往机关枪营访刘冀述君。阅古物店四五家，所列大抵赝品。晚发郑州。

   十二日晴。黎明车至内丘，其被水之轨尚未修复，遂步行二里许，至冯村复登车发。夜半抵北京前门，税关见所携小古物数事，视为奇货，甚刁难，良久始已，乃雇自动车回家。理积存信件，中有胡适之信，七月十三日发；三弟信，八月一日发；商务印书馆所寄稿费十六元；女子师范学校所寄去年十一月分薪水十三元五角，又聘书一纸。余不具记。

   十三日晴。下午寄胡适之信。寄还女师范校聘书。⑤访李慎斋，赠以长生果、枸杞子各一合，汴绸一匹，《颜勤礼碑》一分。往山本医院视三太太疾，赠以零用泉廿。赠重君蒲陶干一合。夜雨。浴。

   十四日昙。晨寄三弟信。寄伏园信。上午晴。下午H君来。晚李慎斋来，交所代领六月分奉泉百六十五元，又已代为付新屋税泉四十二元，即还之。得朱可铭信，七月十九日东阳发。感冒，服药。

   十五日昙。晨访季市，还以泉十，赠以鱼龙陶瓶一，四喜镜一，《颜勤礼碑》一分，酱莴苣二包。下午品青、矛尘、小峰、伏园、惠迭来。

   十六日昙。上午寄三弟信。往师范大学取去年十月及十一月薪水泉各十七元。买《师曾遗墨》第三集一本，一元六角。赠徐思贻以《颜勤礼碑》一分，徐吉轩、齐寿山各二分。晚李庸倩来并赠南口所出桃十一枚。

   十七日雨。星期休息。上午得三弟信，十四日发。下午钦文来。空三来。晚晴。

   十八日昙。上午寄三弟信。寄李约之《中国小说史略》二本。寄李级仁《桃色之云》一本。戴螺舲赠自画山水一帧，赠以《颜勤礼碑》一分。下午向培良来。晚伏园来。夜雨。

   十九日雨，午晴。寄紫佩信并酱莴苣一包。赠吉轩以枸杞子一合。晚夏浮筠同伏园来，邀至宣南春夜饭。

   二十日晴。下午李庸倩持来尚献生所赠照象一枚。

   二十一日晴。下午伏园来。晚H君来。

   二十二日晴。午后往松云阁，置持畚偶人一枚，泉二。至德古斋买《吕超静墓志》一枚，亦泉二。下午李庸倩来。宋子佩来。新潮社送来再板《呐喊》二十本。

   二十三日晴。晨得三弟信，二十日发。上午以《中国小说史略》及《呐喊》各五部寄长安，分赠蔡江澄、段绍岩、王翰芳、昝健行、薛效宽。以《吕超静墓志》交吴雷川，托转送邵伯絅。午得商务分馆信，是收据两纸。下午寄许钦文信并收据一纸。寄昝健行信。晚大风雨，雷电，继以小雨。

   二十四日晴。星期休息。上午寄三弟信。寄伏园信。下午伏园来并赠毕栗⑥一枚，长安出。夜录碑。雷电，无雨。

   二十五日昙，午小雨。以《呐喊》一本赠季市。午晴。晚工缮墙垣讫，用泉十一元。

   二十六日昙，午晴。下午得伏园信二，即复。李庸倩来。三弟寄来衣一件。

   二十七日晴。午往商务印书馆取稿费六元。往番禹新馆买《晨风阁丛书》一部十六本，八元。

   二十八日昙。上午得李庸倩信。寄三弟信。下午常惟钧来。

   二十九日昙。上午复李庸倩信。午小雨即晴。得昝健行、薛效宽信。下午李济之、孙伏园来。向培良来。夜田君等来。H君来，假去泉廿五。

   三十日晴。下午张目寒来。不快，似发热，夜腹写，服药三粒。

   三十一日晴。星期休息。午李人灿来，因疲未见，见赠《比干墓题字》及《观世音象》各一枚。服阿思匹林片四。

   〖注释〗

   ①渭南县名，属陕西省。

   ②华州指今毕县，因境内有华山而名，属陕西省。

   ③三河口在陕西省华阴县北，东通黄河。

   ④函谷关在河南省灵宝县东北，距黄河岸约里许，相传为关尹喜望候老聃的地方。

   ⑤寄还女师范校聘书由于不满杨荫榆的治校方针，鲁迅退还女师大聘书，宣布辞职；后因学生热诚挽留，才继续任教。

   ⑥毕栗亦作觱篥，古代簧管乐器的一种。

