    1924年9月 

   一日晴。下午寄孙伏园信。李庸倩来，假以泉廿。晚钦文、矛尘来，矛尘见赠《月夜》一册。夜小峰、伏园来。

   二日晴。上午得三弟信，八月三十日发。寄朱可民信并泉五十。夜得胡适之信。

   三日晴。上午得李庸倩信并吴吾诗。午后往孔庙演礼。夜收西大所寄讲稿一卷①。

   四日晴。上午得孙伏园信并《边雪鸿泥记》稿子两本。以《观世音象》赠徐吉轩。下午寄三弟信。夜得李庸倩信。夜半往孔庙，为丁祭执事。

   五日昙。下午姚梦生来，字曰裸人。夜订阅西北大学讲稿。小雨。

   六日雨。上午以补考题目寄北大注册部。午后改订讲稿，至夜半讫。

   七日晴。星期休息。夜H君来。

   八日晴。上午以改定之讲稿寄西北大学出版部。自集《离骚》句为联，②托乔大壮写之。下午孙伏园、李晓峰来并交《桃色之云》板权费七十。晚李庸倩来。

   九日晴。上午寄昝健行、薛效宽信。取增修房屋补税契来，其税为四十二元。午往山本医院交泉五十。下午收《小说月报》第七期一本。

   十日晴。齐寿山为从肃宁人家觅得“君子”专一块，阙角不损字，未定直，姑持归，于下午打数本。俞芳、俞藻小姐来延为入学保证人，即为书保证书讫。夜雨而雷电且风。校杂书。

   十一日晴。上午得三弟信，六日发。下午许钦文来。修蠹书。

   十二日晴。午后得西北大学出版部信。往北京大学取去年十月薪水余款十三元，又十一月及十二月全分各十八元。访李庸倩，不值。略游公园。晚孙伏园、李小峰来并交《桃色之云》板税四十七元。夜补蠹书。

   十三日昙。旧历中秋，休假。上午得朱可民信，八日发。李若云为送李慎斋所代领奉泉百十五元来，若云名维庆，慎斋子。午后晴，夜小雨。

   十四日昙。星期休息。上午杨荫榆、胡人哲来。午后罗蔩阶、李若云来，罗君赠屏四幅，自撰自书。下午潘企莘来并赠板鸭一只，梨一篓，返鸭受梨。三弟寄来《妇女问题十讲》一本，章锡箴赠，八日付邮。晚李庸倩来，属为其友郭尔泰、朱曜冬作入南方大学保证，即书证书讫。

   十五日昙。得赵鹤年夫人赴，赙一元。晚声树来。夜风。

   十六日雨。上午得世界语校信，即复。午后以《月夜》寄还张目寒。下午得邵伯絅信。晚矛尘、伏园来。

   十七日晴。晚往图书分馆访子佩，还以泉五十。

   十八日晴。上午得胡人哲信并稿二篇。午后寄三弟信。下午往师范大学取去年十一月分薪水十九元，又十二月分者十四元。在德古斋买杂造象十九种二十四枚，共泉五元。在李竹庵家买玉 大小二枚，二元。在商务馆买杂书三种四本，一元六角。夜略整理砖拓片。

   十九日昙。夜H君来。夜半小雨。

   二十日晴。上午张目寒来并持示《往星中》译本③全部。午后昙，风。

   二十一日晴。星期休息。上午幼渔来，赠以“君子”专朾本一分。许钦文来。下午孙伏园来。夜整理专拓片。④看《往星中》。

   二十二日晴。午后复胡人哲信。夜译《苦闷的象征》⑤开手。

   二十三日晴。午后理发。得朱孝荃赴，赙泉二元。夜H君来。

   二十四日晴。上午陆秀贞、吕云章来。晚往山本医院交泉十二。得李庸倩信。

   二十五日昙。休假。上午寄马幼渔信。寄李庸〔倩〕信。午幼渔来。钦文来并持示小说三篇。晚得胡人哲信并文二篇。

   二十六日小雨即止。下午得幼渔信。晚小峰、伏园、惠迭来。

   二十七日晴。上午寄张目寒信。寄李庸倩信。寄孙伏园信。寄许羡苏、俞芬小姐信。得阮久巽信，二十日绍兴发。午后得伏园信并草稿纸一束。晚得李庸倩信。夜H君来。

   二十八日晴。星期休息。午后吴冕藻、章洪熙、孙伏园来。

   二十九日晴。午后寄李庸倩信。寄伏园信二。以六元买“君子”专成。夜雨。得李级仁信。夜半星见。

   三十日晴。晚往山本医院。李庸倩来。

   〖注释〗

   ①即《中国小说的历史的变迁》之记录稿。鲁迅于六日改订完毕。现编入《中国小说史略》作附录。

   ②自集《离骚》句为联联句为：“望崦嵫而勿迫，恐鹈之先鸣。”③《往星中》译本剧本，俄国安特列夫著，李霁野译。鲁迅次日即开始校阅，十一月上旬约译者面谈。

   ④整理专拓片鲁迅将多年搜集的古砖拓本整理成集，题作《俟堂专文杂集》并于本日写《题记》。此书一九六〇年三月由文物出版社影印出版。

   ⑤译《苦闷的象征》鲁迅本日开译，十月十日译毕，连载于十月一日至三十一日《晨报副刊》；后曾以之为教材，在北大等校讲授。一九二五年出版单行本。

