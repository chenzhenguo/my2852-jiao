    1913年5月 

   一日晴。上午寄二弟《雅雨堂丛书》一包十三册，此二十八日所寄之余。午后赴劝业场理发并饮茗。晚子英来，招之至广和居饮，子佩同去。夜齿大痛，不得眠。

   二日陈总长去。午后得羽太家寄来羊羹一匣，与同人分食太半。下午齿痛。往花枝胡同访子英，未遇，以其明日归越，托以一小包寄家，内《纂[籑]喜庐丛书》一部，《赵[李]龙眠白描九歌图》一帖，棉衣一袭。假子佩十元。

   三日午前与部中人十余同赴董次长家，速其至部视事①。午后赴王府井牙医徐景文处治牙疾，约定补齿四枚，并买含嗽药一瓶，共价四十七元，付十元。过稻香村买饼干一元。

   四日星期休息。上午董恂士、钱稻孙来，饭于季市处，午后去。下午往留离厂旧书肆阅书，无所得而归。

   五日晨寄二弟信（二十八）。上午往徐景文处治牙。午同徐[齐]寿山、戴芦舲往海天春午餐。下午同许季市往崇效寺观牡丹，已颇阑珊，又见恶客纵酒，寺僧又时来周旋，皆极可厌。得二弟信，初一日发（28）。收三十日《越铎》一分。宋紫佩往天津。

   六日昙。下午收二日《越铎》一分。晚钱允斌来，索去十元，云学资匮也。夜风。

   七日晴。下午收三日《越铎》一分。晚稻孙以柬来招饮于广和居，赴之，唯不饮酒，同坐有朱逖先、沈君默、张稼庭、戴芦侘。夜小雨。

   八日晴。下午与齐寿山往戴芦舲寓，拟同游法源寺，不果。收四日《越铎》一分。晚阮和孙来。

   九日晴，风。下午得宋紫佩天津来信。收初五日《越铎日报》一分。

   十日晴。晨得二弟信，六日发（29）。寄二弟信（二十九）。午后以法源寺开释迦文佛②降世二千九百四十年纪念大会，因往瞻礼，比至乃甚嚣尘上，不可驻足，便出归寓。收六日《越铎》一分。晚往徐景文处治齿，归途过临记买饼饵一元。得戴芦舲简。夜大风。

   十一日星期休息。赙邵伯迥一元。上午得戴芦舲简招往夏司长寓，至则饮酒，直至下午未已，因逃归。收七日《越铎》一分。晚往徐景明[文]寓补齿毕，付三十七元。

   十二日昙，上午收八日《越铎》一分。午后往琉璃厂买《古学汇刊》第四编一部二册，一元。商契衡来，并偕旧第五中校③生三人，一王镜清，二人忘名。阮和孙来，并携二客，一邹、一张。夜小雨。

   十三日晴。上午寄二弟信（三十）。午后昙。下午收九日《越铎》一分。夜微雨，旋即月见。

   十四日晴，风。下午收十日《越铎》一分。谢西园来。晚沈衡山来。

   十五日晴。晨得二弟信，十一日发（30）。得杨莘士信，九日西安发。收十一日《越铎日报》一分。

   十六日上午收十二日《越铎》一分。午后同夏司长赴图书馆，又步什刹海半周而归。夜风。

   十七日午后赴西升平园浴。下午许诗荃偕童亚镇、韩寿晋来，均在大学④，托为保证，并魏福绵、王镜清二人，许之，携印去。阮和孙于明日赴热河，来别。致何燮侯信。致宋紫佩信。夜收十三日《越铎》一分。

   十八日晴，风。星期休息。上午田多稼来，名刺上题“议员”，鄙倍可厌。收十四日《越铎》一分。午前寄二弟信（卅一）。午后往琉璃厂买《七家后汉书补逸》一部六册，一元；《赏奇轩四种》一部四册，四元；《乐府诗集》一部十弍册，七元；《林和靖集》一部二册，一元。下午收二弟所寄德文《近世画人传》二册，十三日付邮。晚黄于协字元生来。夜王铁渔来谈。季市移去。

   十九日晴。晚得宋紫佩信，十八日发。收十五日《越铎》一分。

   二十日下午得二弟信，十六日发（31）。收十六日《越铎报》一分。

   二十一日上午寄二弟书两包，计《乐府诗集》十二册，《陶庵梦忆》四册，《白华绛跗阁诗集》二册，《古学汇刊》第四编二册。下午收十七日《越铎》一分。

   二十二日下午收十八日《越铎》一分。夜王铁如来谈。

   二十三日上午寄二弟信（三十二）。得二弟信，十九日发（32）。午后同夏司长、戴芦舲往前青厂图书分馆。下午得二弟所寄二弟妇及丰丸写真一枚，亦十九日发。夜收十九日《越铎》一分。

   二十四日午后赴劝工场，欲买皮箧，无当意者。过稻香村购饼饵、肴馔一元。下午收二十日《越铎》一分。得二弟所寄小包一，乃以转寄东京者，十四日发。

   二十五日晴。星期休息。午前雷，骤昙，雨一陈即霁。午后得二弟寄来残本《台州丛书》十八册，二十一日付邮。

   二十六日晴。上午收二十二日《越铎》一分。午后赴东交民巷日本邮局寄小包一。晚吴君秉成来。

   二十七日午后收本月俸二百四十元。下午王铁如来。收二十三日《越铎》一分。

   二十八日上午寄二弟信（三十三）并本月家用五十元。下午同许季上往观音寺街晋和祥饮加非，食少许饼饵。得二弟信，二十四日发（33）。收二十四日《越铎》一分。

   二十九午后同齐寿〔山〕、戴芦舲往图书馆，借得《绀珠集》四册、钞本残《说郛》五册归。下午得陈子英信，二十五日发。收廿五日《越铎》一分。童亚镇、韩寿晋来还印章。夜阅《说郛》，与刻本大异⑤。

   三十日晴。下午得宋子佩天津来信，二十八日发。

   三十一日上午寄二弟信（ ）。午后往观音〔寺〕街晋和祥买食物两元。下午收二十六、二十七日《越铎日报》各一分。晚商契衡、王镜清、魏福绵、陈忘其名，共四人来，要至广和居夕食，夜十时去。

   〖注释〗

   ①指敦促董恂士回部视事。五月一日，袁世凯准陈振先辞去教育部兼职，并令董恂士代理部务，董拒不就任。于是部员推鲁迅等请董速出维持部务。五月七日，董乃到部视事。

   ②释迦文佛即释迦牟尼。本年夏历四月初一至初八日，法源寺举行释迦文佛二九四〇年圣诞纪念大会，并借所设水陆道场，追荐前清隆裕太后及民国死难诸先烈。大会还展出寺内珍藏宝物、名画、古佛舍利等。

   ③指浙江省立第五中学。其前身为绍兴府中学堂，鲁迅于一九一〇年九月至一九一一年十一月间曾在该校任教。一九一二年改名为浙江省立第五中学。

   ④指北京大学，《日记》又作太学。其前身为京师大学堂，一八九八年（光绪二十四年）创立，一九一二年改今名。鲁迅一九二〇年八月至一九二六年七月曾在该校任教，一九二九年、一九三二年两次北上探亲时也曾应邀往作讲演。

   ⑤夜阅《说郛》，与刻本大异鲁迅借阅《说郛》，是为了从中校录《云谷杂记》，后于六月一日录写。这里的刻本，指清顺治初陶珽编刻的一百二十卷本。该刻本冗滥芜杂，虽袭《说郛》之名，但已非原貌。

