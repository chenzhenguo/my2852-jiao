    1924年11月 

   一日晴。下午得李庸倩信。夜译论一篇讫。

   二日昙。星期休息。上午郁达夫来。下午许钦文来。李庸倩来。

   三日晴。上午许钦文来。孙伏园来。午后昙。夜章洪熙来。

   四日晴。上午得胡萍霞信。午后往世界语校讲。

   五日晴。上午王捷三来。下午寄三弟信并文稿一篇，又许钦文者三篇。

   六日晴。上午得胡萍霞信并文稿一篇。夜风。

   七日晴。上午往师大讲。午后往北大讲。下午得三太太信。

   八日晴，风。午后寄胡萍霞信。收去年七月分奉泉廿三元。晚伏园、衣萍来。

   九日晴。星期休息。下午张目寒来。许钦文来。

   十日晴。午后往女子师校讲。往小市买小说杂书四种十本，共泉一元。高阆仙赠《淮南子集证》一部十本。收世界语校十月分薪水泉十五元。

   十一日晴。午后往世界语校讲。

   十二日晴，风。午后女师校送来一月分薪水六元。

   十三日晴。上午有一少年约二十余岁，操山东音，托名闯入索钱，似狂似犷，意似在侮辱恫吓，使我不敢作文，良久察出其狂乃伪作，遂去，时约十时半。访衣萍。晚伏园、矛尘来。衣萍来。

   十四日晴。午后往北大讲。下午得和森信，二日发。

   十五日晴。晚小峰、伏园送《语丝》五分来。赙陶书臣父丧泉二元。

   十六日晴。星期休息。午后荆有麟来。下午子佩来。夜矛尘、伏园来，以泉拾元交付之，为《语丝》刊资之助耳。

   十七日晴。午后往女师校讲并收薪水泉二元。夜衣萍、伏园来。

   十八日昙。午后往世界语校讲。下午访陈文虎。访俞小姐。访章衣萍。夜衣萍、伏园来。小雨，夜半成雪。

   十九日雪。上午得三弟信，十二日发，下午复，并寄《语丝》一分。寄荆有麟信。收去年七月分奉泉八十三元。收《小说月报》一本。

   二十日晴。上午季市来。午后荆有麟来。晚女师校送来薪水泉五元五角，一月分讫。夜郁达夫来。

   二十一日晴。上午往师大讲并收去年十二月、今年一月薪水泉各八元。午后往北大讲并收二月分薪水泉十五元。晚得语丝社信。

   二十二日晴，风。上午得三太太信。矛尘、伏园来。小峰赠《结婚的爱》一本。

   二十三日晴，风。星期休息。午后H君来。下午钦文来。晚伏园来。夜衣萍来。

   二十四日晴。上午得李遇安信并文稿，即复。寄孙伏园信并文稿①。午后荆有麟来。往女师校讲。晚访衣萍不值，留字而出。夜伏园来。

   二十五日晴。午后往世界语校讲。晚伏园来。荆有麟来。

   二十六日晴。上午得玄同信。得子佩信。得李庸倩信片，十四日上海发。下午复玄同信。复子佩信。晚H君来。收《东方杂志》一本。得新潮社信。

   二十七日晴。上午伏园来。下午得杨遇夫信。夜风。

   二十八日晴。上午往师大讲。午后往北大讲。下午往东亚公司买《辞林》一本，《昆虫记》第二卷一本，共泉五元二角。收晨报社稿费七十元，付印讲义费五元一角。夜李人灿来，假以泉五元。

   二十九日晴。上午得胡萍霞信。午后昙。寄子佩信，还《言海》。下午大风。

   三十日晴。上午得三弟信，廿二日发。往真光观电影。与孙伏园同邀王品青、荆有麟、王捷三在中兴楼午饭。下午访小峰，不值。晚往新潮社取《语丝》归。

   〖注释〗

   ①信即《关于杨君袭来事件的辩正》（后收入《集外集》）的第二节；文稿为李遇安所作《读了“记‘杨树达’君的袭来”》。

