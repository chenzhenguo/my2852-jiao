    1925年2月 

   一日晴。星期休息。晚衣萍、小峰同惠迭来。夜伏园来。

   二日晴。上午得李庸倩信片，一月十六日发。肋间神经痛作。

   三日晴。上午往师大取去年一月分余薪三元，二月全份三十六元，又三月分者十五元。略游厂甸。在松云阁买鸮尊一，泉一。又铜造象一，泉十，后有刻文云“造像信士周科妻胡氏”。买《罗丹之艺术》一本，一元七角。夜有麟来。

   四日昙，午晴。钦文来。夜校小峰译文①讫。

   五日昙。下午寄小峰信并校稿。夜衣萍来。有麟来。伏园来。

   六日昙。无事。

   七日晴。上午张凤举来，未见。得李庸倩信，一月二十二日发。夜有麟来取稿去。是日休假，云因元夜也。

   八日昙。星期休息。上午寄张凤举信。午后长虹、春台、阎宗临来。下午衣萍、曙天来。有麟来。夜伏园来，托其以校正稿寄小峰。风。

   九日晴，风。午后往女师校讲。晚寄李小峰信。夜向培良来。

   十日晴。上午得李庸倩信，一月三十日发。下午寄伏园信并稿②。寄北大注册部信。往留黎厂买《师曾遗墨》第四集一本，一元六角。夜得李霁野信并文稿三篇。夜作文一篇并写讫。③服阿斯匹林片一。

   十一日晴。午后许钦文来。晚往店买茶叶及其他。夜伏园来，取译稿④以去。衣萍来。有麟来并赠饼饵一合。长虹来。得三太太信。

   十二日晴。休假。下午伏园、向培良、吕蕴儒来。晚王品青、小峰、衣萍、惠迭来。夜同品青、衣萍、小峰、伏园、惠迪至同和居饭。

   十三日晴。上午往北大取薪水四月全分，五月分六元。往东亚公司买《思想山水人物》一本，二元。晨报社送来《增刊》一本，三希帖景片三枚。夜有麟来。

   十四日晴，风。上午东亚公司店员送来《露国现代之思潮及文学》一本，三元六角。晚H君来。得三弟信，九日发。胁痛向愈，而胃痛作。

   十五日晴。星期休息。下午伏园延母亲观剧。衣萍、曙天来。冯文炳来，未见，置所赠《现代评论》及《语丝》去。钦文来。收李霁野《黑假面人》译本⑤一。

   十六日昙。午后往女子师校讲并收薪水泉去年三月分者八元五角，四月分者十三元五角，五月分者五元。收《妇女杂志》一本。晚得李霁野信。夜培良来。长虹来。伏园来。大风。

   十七日晴。下午伏园送来译文泉卅。邵元冲、黄昌谷邀饮，晚一赴即归。

   十八日晴。上午寄王捷三信。寄李霁野信。午后收北京大学《国学季刊》卷一之四号一本。下午寄伏园信并稿⑥。寄任国桢信。得李庸倩信片，东莞野营中发。晚伏园来。夜有麟来。译《出了象牙之塔》讫。

   十九日晴。午后衣萍来，同往中天剧场观电影。夜培良、有麟来。

   二十日昙。上午往师大讲并取去年三月分薪水泉十一。午后往北大讲。下午得王捷三信。收《东方杂志》一本。得任国桢信。得李霁野信。

   二十一日晴。午后钦文来。下午寄常维钧信。寄任国桢信并译稿。晚往博益书社买《新旧约全书》一本，一元。夜有麟来。

   二十二日晴，大风。星期休息。无事。

   二十三日晴。上午得吴[胡]萍霞信，十九日孝感发。得任国桢信。午后往女子师校讲。下午寄蒋廷黻以《小说史略》及《呐喊》各一部。寄李济之以《呐喊》一部。收《小说月报》一本。夜有麟来。伏园来。

   二十四日晴。午后衣萍、曙天、小峰、漱六来。晚高歌来。伏园来。夜蕴儒、长虹、培良来。复任国桢信。

   二十五日晴。下午收《妇女杂志》一本。夜有麟来。风。

   二十六日晴。夜有麟来。

   二十七日昙。上午往师大讲。午后往北大讲。下午与维钧、品青、衣萍、钦文入一小茶店闲话。夜伏园来。项亦愚、荆有麟来。

   二十八日晴，午后昙。下午寄小峰信。夜大风。成小说一篇。⑦①指校《两条腿》。鲁迅将李小峰译稿对照德文译本加以校改。

   ②即《咬文嚼字（二）》。后收入《华盖集》。

   ③即《青年必读书》。后收入《华盖集》。

   ④指《出了象牙之塔》，二月十四日起陆续在《晨报副刊》发表。

   ⑤《黑假面人》译本李霁野译毕，寄请鲁迅校阅、修改并联系出版。鲁迅校改后三月中寄周建人转商务印书馆编译所，未被采用。

   一九二七年三月由未名社出版。

   ⑥即《忽然想到（四）》。后收入《华盖集》。

   ⑦即《长明灯》。次日交邵元冲。后收入《彷徨》。

