    1925年3月 

   一日晴，风。星期休息。上午毛壮侯来，不见，留邵元冲信而去。有麟来。下午往民国日报馆交寄邵元冲信并文稿。往商务印书馆豫约《别下斋丛书》、《佚存丛书》、《清仪阁古器物文》各一部，共泉三十六元七角五分。伏园来，未遇。夜有麟、蕴儒、长虹、培良来。

   二日晴。上午寄三弟信。得李遇安信。下午往女师讲。得三弟信，二月廿六日发。

   三日晴，风。下午得李济之信。夜伏园来。有麟来。

   四日晴。午后钦文来。夜有麟来并赠水果四罐。长虹来。是晚子佩来访，因还以泉五十。

   五日晴。午后衣萍来。晚往东亚公司买《新俄美术大 》一本，《现代仏兰西文芸丛书》六本，《最新文芸丛书》三本，《近代剧十二讲》一本，《芸术之本质》一本，共泉十五元八角。夜有麟来。培良来。

   六日晴，风。上午往师大讲。午后往北大讲。下午同小峰、衣萍、曙天至一小店饮牛乳闲谈。夜伏园来。有麟来。

   七日晴。午后有麟来。下午新潮社送《苦闷之象征》十本。夜衣萍来。

   八日晴。星期休息。上午得杨[李]遇安信并文稿。寄师大讲义课信。午后大风。下午李宗武来，赠以《苦闷之象征》一册。寄许、袁、俞小姐《苦闷之象征》各一册。夜伏园来。

   九日晴。上午得三弟信，四日发。午后往女师校讲。下午赠季市《苦征》两本。寄李遇安信并文稿。夜有麟来，赠以《苦征》一本。阎宗临、长虹来并赠《精神与爱的女神》二本，赠以《苦征》各一本。得自署曰振者来信并诗稿。

   十日晴，风。下午寄小峰信。寄三弟信并剧本一卷。晚理发。夜得赵其文信并文稿。有麟来。新潮社送来《苦闷之象征》九本。

   十一日晴。上午访李小峰。午后大风。伏园持来《山野掇拾》四本。得许广平信。夜衣萍、伏园来。寄世界语专门学校信辞教员职。

   十二日晴。上午寄赵其文信。复许广平信。得梁生为信。午高歌来，赠以《苦闷之象征》一本。下午寄徐旭生信。以《山野掇拾》及《精神与爱之女神》各一本赠季市。晚为马理子付山本医院入院费三十六元二角。晚吕蕴儒、向培良来，赠以《苦闷之象征》各一本。

   十三日晴。午后往北大讲。得赵其文信。往小峰寓。下午得三太太信。

   十四日晴。下午寄三弟信并李霁野译文一卷。得紫佩信。夜伏园来。

   十五日昙。星期休息。上午雨雪。寄梁生为信。寄赠俞小姐、许小姐以《山野掇拾》各一本。午后有麟来。下午钦文来。夜培良来。衣萍、伏园来。

   十六日晴。上午得许广平信。午钦文来。寄任国桢信。夜长虹来。

   十七日昙。无事。收《东方杂志》、《妇女杂志》、《小说月报》各一册。

   十八日晴。晚往商务印书馆取稿费十五元。往新明剧场观女师大史学系学生演剧①。得任国桢信。北大送来《社会科学季刊》一本。有麟来，钦文、璇卿来，衣萍来，均未遇。夜作小说一篇②并钞讫。

   十九日昙。上午得任国桢信。得李遇安信并文稿。复许广平信。午后晴。陶璇卿、许钦文来，少坐即同往帝王庙观陶君绘画展览会③。遇张辛南、王品青。下午同季市再观展览会。夜有麟来。衣萍、伏园来。

   二十日昙。上午往师大讲并收薪水三月分十元，四月分八元。午后往北大讲。刘子庚赠自刻之《濯绛宦词》一本。晚衣萍来。夜有麟来。长虹来并赠《精神与爱的女神》十本。

   二十一日昙。上午得许广平信。午吴曙天、衣萍、伏园邀食于西车站食堂，同席又有王又庸、黎劭西。晚小雨。有麟来。夜濯足。

   二十二日昙。星期休息。上午许诗荃、诗荀来，赠以《苦闷的象征》、《精神与爱的女神》各一本。长虹来。目寒、霁野来。高歌、培良来。有麟来。午后璇卿、钦文来。下午小雨，晚晴，风。有麟来持去短文④一篇。

   二十三日昙。午后寄孙伏园信。寄李小峰信。往女师校讲。得高歌信。得蒋廷黻信。黎劭西寄赠《国语文法》一本。收前年八月分奉泉百六十五元。夜向培良偕一友来，赠以《苦闷之象征》一本。复高歌信。

   二十四日昙。上午得长虹信。午后访培良不值，留函而出。下午寄李遇安信并文稿。寄蒋廷黻信。寄许广平信。晚得三弟信，十九日发。钦文来。夜有风。李小峰、孙伏园及惠迭来。寄赠《苦闷之象征》一本与钱稻孙。

   二十五日晴，风。上午访李小峰选定杂感。⑤往北大取前年五月分薪水八元，六月分五元。往东亚公司买《芸学芸论钞》、《小说研究十二[六]讲》、《叛逆者》各一本，共泉四元六角。晚往新民[明]剧场观女师大哲教系游艺会演剧⑥。

   二十六日晴。上午得培良信。得霁野信并蓼南文稿。午后有麟来。

   二十七日晴。上午往师大讲。午后往北大讲。得刘弄潮信。同小峰、衣萍、钦文至一小肆饮牛乳。得东亚公司信。下午得孙伏园信。得许广平信。夜李人灿来。有麟来。复刘弄潮信。雨。

   二十八日昙。上午得高歌信。新潮社送来《苦闷之象征》十本。午后大风，晴。寄三弟信，附致郑振铎信并蓼南稿。寄《苦闷之象征》四本分赠振铎、坚瓠、雁冰、锡琛。收十二年八月分奉泉十七元，又九月分者百六十五元。还季市泉百。夜刘弄潮来。有麟、崇轩、陆士钰来。

   二十九日晴，风。星期休息。午后有麟来。下午曙天、衣萍来。伏园、惠迭来。收京报社二月分稿费四十。夜刘弄潮来。培良来。长虹来。

   三十日晴。上午寄徐旭生信。午后往女师校讲并收去年五月分薪水八元五角。

   三十一日晴。上午衣萍来。下午寄小峰信。晚往厂甸。夜有麟来。

   〖注释〗

   ①女师大史学系学生演剧本日该系学生在新明剧场演出《卓文君》和《环珴璘与蔷薇》。

   ②即《示众》。后收入《彷徨》。

   ③指陶元庆西洋绘画展览，本月十八、十九日在北京西四帝王庙中华教育改进社举行。共展出水彩油画等二三十幅。

   ④即《战士和苍蝇》。后收入《华盖集》。

   ⑤即《热风》。鲁迅于本日选定该书篇目，由李小峰等着手编印，本年十月校阅清样。

   ⑥女师大哲教系游艺会演剧该系学生为往外地实习筹款，在新明剧场演出《爱情与世仇》（疑即莎士比亚的《罗密欧与朱丽叶》）等剧。

