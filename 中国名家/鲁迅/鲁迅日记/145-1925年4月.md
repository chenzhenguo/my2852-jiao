    1925年4月 

   一日昙，风。上午寄许广平信。寄伏园短文。①下午还齐寿山泉百。收《东方杂志》一本。收《支那二月》第二期一分。晚孙席珍来。张凤举来。

   二日晴，午后昙。冯文炳来。紫佩来。夜衣萍来。

   三日晴，风。上午往师大讲。午后往北大讲。浅草社员赠《浅草》一卷之四期一本。夜有麟来。云松阁李庆裕来议种花树。得赵其文信。

   四日晴。午后钦文来。得孔宪书信。下午收《妇女杂志》一本。夜培良、有麟来。

   五日晴。星期休息。上午得三太太信。得李庸倩信，三月廿日粤宁县发。云松阁来种树，计紫、白丁香各二，碧桃一，花椒、刺梅、榆梅各二，青杨三。午后孙席珍来。收俞小姐所送薄荷酒一瓶，袁匋盦所送自作山水一幅。下午得赵其文信，即复。寄李小峰信。晚衣萍来。夜培良等来。长虹等来，以《苦闷之象征》二本托其转寄高歌。

   六日昙。补昨清明节假。上午孔宪书来。下午钦文来，赠以《精神与爱之女神》一本。得李遇安信并诗文稿。夜得许广平信。

   七日晴。下午寄女师校注册部信。寄许广平《猛进》五期。晚得李遇安信并诗稿。夜有麟、培良来。得郑振铎信。衣萍来。

   八日晴，大风。休假。午后矛尘来。下午衣萍、曙天来。品青、小峰、惠迭来。得赵其文信。静恒来。

   九日晴。上午寄赵自成信。寄赵其文信。寄刘策奇信。寄许广平信。寄任国桢信。下午寄郑振铎信并《西湖二集》六本。

   十日晴。上午得任国桢信。往师大讲。午后往北大讲。赠矛尘、斐君以《苦闷之象征》各一本。寄李小峰信。下午寄衣萍信。得三弟信，七日发。夜唐静恒来。

   十一日晴。上午得赵其文信，午复。寄三弟信。钦文来。午后俞芬、吴曙天、章衣萍来，下午同母亲游阜成门外钓鱼台。夜买酒并邀长虹、培良、有麟共饮，②大醉。得许广平信。得三弟信，八日发。

   十二日晴，大风。星期休息。下午小峰、衣萍来。许广平、林卓凤来。晚寄李遇安信并还诗稿一篇。

   十三日晴。午后往女子师校讲。下午寄三弟信。晚钦文来。夜培良来。长虹来。

   十四日晴。上午得李遇安信。晚培良以赴汴来别，赠以《山野掇拾》一本及一枝铅笔。夜刘弄潮寄来文一篇。收《东方杂志》、《小说月报》各一本。

   十五日晴。上午寄许广平信。寄李小峰信并稿③。午后得臧亦蘧信，诗稿一本附。有麟来。钦文来。夜人灿来并交旭社④信。

   十六日昙。午后衣萍来。晚游小市，买《乌青镇志》、《广陵诗事》各一部，共泉一元二角。风。夜胡崇轩、项亦愚来，不见。校《苏俄之文艺论战》讫。

   十七日晴。上午往师大讲。午后往北大讲并收薪水十三元，去年六月分讫。下午得许广平信。夜长虹同常燕生来。风。得孙斐君信。得李庸倩信。

   十八日昙。午后有麟来。曙天来。晚风。夜衣萍来。

   十九日晴。星期休息。上午得郑振铎信。得三太太信。午后有麟来。下午小峰、衣萍、惠迪来。胡崇轩、项亦愚来。晚雨。

   二十日晴。午后往女师校讲，并领学生参观历史博物馆。往中央公园。下午得三弟信，十七日发。夜刘弄潮来。有麟来。

   二十一日晴。上午得廷瑶信，十三日南阳发。以译稿⑤寄李小峰。以诗稿寄还臧亦蘧，附笺一。目寒来并交译稿二篇。寄三弟信。下午得许广平信。收《东方杂志》一本。得紫佩信。夜有麟来。长虹来。得臧亦蘧信。得梓模信并《云南周刊》。得常燕生信。

   二十二日晴。上午得吕琦信，附高歌及培良笺，十八日开封发。钦文来。下午访衣萍。晚衣萍、曙天来。夜雨。编《莽原》第一期稿。

   二十三日昙。晨有麟来。寄许广平信。复梓模信。午后得李遇安信，即复。下午有一学生送梨一筐。夜有麟来。复蕴儒、高歌、培良信。

   二十四日雨。午后往北大讲。下午寄许广平信并《莽原》。夜有麟来。

   二十五日晴，大风，午后昙。无事。

   二十六日晴。星期休息。上午得孙永显信并燕志儁诗稿。午寄小峰以文稿⑥。下午衣萍、曙天来。小峰来。伏园来并交春台信及所赠德译洛蒂《北京之终日》一本，画信片二枚，糖食二种，干果一袋。夜长虹、有麟来。

   二十七日晴。晨得许广平信。得向培良信并稿。上午得李遇安信，知前日之梨，其所赠也，在定县名黄香果云。晚钦文来并赠小说集⑦十本。夜目寒、静衣来，即以钦文小说各一本赠之。得任国桢信并译稿一本。

   二十八日晴。上午寄伏园信。寄李遇安信。有麟来。午后得许广平信并稿。下午收奉泉百六十五元，前年九月分讫。还齐寿山泉百。夜向[尚]钺、长虹来。寄伏园信。

   二十九日晴。上午寄许广平信。寄陈空三信。午后有麟来。晚往留黎厂商务印书馆买《说文古籀补补》四本，四元。夜得培良信，二十七日发。

   三十日昙。午后衣萍、小峰来，并送三月分《京报》稿费卅。得丁玲信。得蒋鸿年信。夜小酩来。H君来。有麟来。

   〖注释〗

   ①即《这是这么一个意思》。后收入《集外集拾遗》。

   ②邀长虹、培良、有麟共饮席间，鲁迅等商定创办《莽原》周刊，并于十天后开始编辑。

   ③即《鲁迅启事》与《忽然想到（五）》。两文均发表于《京报副刊》。前者编入《集外集拾遗补编》；后者收入《华盖集》。按：自本月初至下旬，《京报副刊》编辑孙伏园离京，该刊由李小峰代编。

   ④旭社北京大学学生的文学团体，出版《旭光》旬刊。来信系向鲁迅约稿。

   ⑤即《徒然的笃学》。杂文，日本鹤见祐辅作，鲁迅译文发表于四月二十五日《京报副刊》，后收入《思想.山水.人物》。

   ⑥即《死火》、《狗的驳诘》。后均收入《野草》。

   ⑦指《短篇小说三篇》。许钦文作，北京沈讷斋出版。

