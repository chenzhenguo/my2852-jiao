    1925年12月 

   一日晴，大风。上午得钦文信。得季野信。得有麟信。午后往女师大开会，后同赴石驸马大街女师大校各界联合会，其校之教务长萧纯锦嗾无赖来击。①夜素园、季野、静农来。得培良、朋其信。

   二日晴。上午得季市信并稿。午后赴师大取十二月分薪水十四。往国民新报馆。②三日晴。午后往黎明讲。往北大取去年十一、十二月分薪水三十一元。访李小峰，见赠《徐文长故事》四集两本。往东亚公司买《芸术道德》、《 南蛮庀记》各一本，共泉四元八角。晚得培良信并稿。衣萍来。夜作《出了象牙之塔》跋③讫。

   四日晴。晨寄衣萍信，即得复。上午季市来。得季野信，下午复。往山本医院诊。往女师校。夜译书校稿。

   五日晴。上午得季市信。午寄培良信。下午丛芜来。寄林语堂信。

   六日星期。晴，风。下午得邓飞黄信，即复。寄林语堂信。晚紫佩来，赠以合本《语丝》一及二各一本。夜培良来，假以泉十，赠《竹林故事》一本。

   七日晴。上午往北大讲。午后访李小峰，见赠《文学概论》二本。晚邓飞黄来。

   八日晴。上午得林语堂信。季市来。夜素园来别，假以泉四十。

   九日昙，风。上午往中大讲。晚得季市信并稿。

   十日晴。午后往黎明讲。往山本医院诊。

   十一日晴。午后往女师大讲。晚霞卿来。晚得季野信。濯足。

   十二日晴。上午得培良信。晚有麟来。夜季野、静农来。

   十三日星期。晴。午裘子元来。下午寄黎明学校信辞教课。寄有麟稿。

   十四日晴。上午得丛芜稿。往北大讲。访季野不值，留信而出。寄北大学生会稿④。致曲广均信并还稿。往东亚公司买合本《三太郎日记》一本，二元二角。夜得徐旭生信并稿。矛尘来。

   十五日微雪即霁。上午得季野信。得曲广均信。得朋其信。晚子佩来。夜得林语堂信并稿。风。

   十六日晴。上午往中大讲。午后得徐吉轩笺并教育部俸泉三十三元。得衣萍信。下午寄曲广均信。寄李霁野信。夜得李遇安信。得季市信。

   十七日晴。上午寄李遇安信。寄林语堂信。午后往北大二十七周年纪念会⑤。往女师大教务维持会。夜得培良信。

   十八日晴。上午往女师大讲。夜静农、寄野来。

   十九日晴。午后往山本医院诊。夜得王振钧信，即复。得有麟信。

   二十日星期。晴。上午寄邹明初信。午后静农、丛芜、寄野来。季市来，托其以《热风》及《语丝增刊》各一本寄赠诗荃。夜风。柯仲平来。

   二十一日晨。培良来，未见，留赠《狂飙》不定期刊五本，上午往北大讲。李玄伯赠《百回本水浒传》一部五本。访小峰，见赠《微雨》二本。下午寄小峰信。晚紫佩来。

   二十一[二]日晴。上午得培良信。午后冯文炳来，未见。下午季野来。培良及郑君来。晚得曲广均信并稿。得李小峰信。夜得长虹信。得素园信。

   二十三日晴。上午往中大讲。下午寄邓飞黄信。寄有麟信。

   二十四日晴。上午访李小峰。季市来，未遇，留函而去。下午寄李玄伯信并稿⑥。得有麟信。晚季市来。

   二十五日晴。午后黎劭西来。晚衣萍、品青、小峰来。

   二十六日晴。上午得三弟信，二日发，又一函，五日发。午后往山本医院诊。下午往师范大学取薪水，而会计已散。往直隶书局买《春秋左传杜注补辑》一部十本，《名义考》一部三本，泉四。夜静农、丛芜、寄野来。有麟来。北京大学研究所送来考古学室藏器摄景十幅，又明信片十二幅，又拓片四十三种。

   二十七日星期。昙，风。上午季市来。得钦文信，九日发。得语堂信。下午大风。

   二十八日晴，大风。上午往北大讲。访李霁野，收素园所还泉。

   二十九日晴。上午寄语堂信。得季市信。晚往女师大教务会议。夜得林语堂信并稿。

   三十日晴，风。上午往中大讲并收上月薪水泉十。得邓飞黄信。下午访李小峰。访台静农。往东亚公司买《近代美术十二讲》一本，二元六角。

   三十一日晴。晚伏园、春台、惠迪来。夜有麟来。

   〖注释〗

   ①萧纯锦嗾无赖来击本日下午二时女师大学生在校礼堂招待各界代表，报告复校经过，原女子大学教务长萧纯锦竟嗾使无赖数十人捣乱，为各界代表阻止。

   ②国民新报馆北京国民党左派主持的宣传机构，一九二五年底发行《国民新报》，由邓飞黄主编。鲁迅应该报之请与张凤举按月轮流值编《国民新报副刊》乙刊，是日往该馆即为讨论编辑《副刊》事。

   ③即《〈出了象牙之塔〉后记》。现编入《译文序跋集》。

   ④即《我观北大》。后收入《华盖集》。

   ⑤北大二十七周年纪念会北大为纪念建校二十七周年，于十七、十八两日举行庆祝活动。是日下午在第三院大礼堂演出广东音乐、京剧等节目，并展出历代重要文物。

   ⑥即《碎话》。后收入《华盖集》。

