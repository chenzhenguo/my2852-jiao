    1926年7月 

   一日晴。上午得语堂信，六月廿一日厦门发。寄半农稿。①午后理发。下午得敬隐渔信并《欧罗巴》一本。晚得兼士信。得品青信。得东亚考古学会②柬。夜符九铭来。夜寄小林信辞东亚考古学会之招宴。

   二日晴。晚寄久巽信。寄小峰信。寄半农稿。

   三日晴。上午同母亲往山本医院诊。郑介石来，未遇。午后往伊东医士寓拔去三齿。访齐寿山。往东亚公司。访小峰。访素园。

   四日星期。晴。上午得素园信，即复，旋又得答。培良、高歌来。下午得高歌信并稿。兼士来。晚寄半农信。得语堂信，六月二十五日厦门发。得三弟信并丛芜稿，六月二十九日发。

   五日晴。晚得半农信。寄语堂信。寄品青信。寄三弟信。夜东亚公司送来《新露西 エパソフレ ト》二本，《现代文豪评芸丛书》四本，共泉八元二角。

   六日晴。上午得小峰信并泉五十，《语丝》合订本第四册六本，即复。午后往信昌药房买药。下午往中央公园，与齐寿山开始译书。③晚培良、高歌来。

   七日晴。上午季市来。午后钦文来。下午往公园译书，遇螺舲。晚得品青信。得兼士信，即复。夜濯足。

   八日晴。上午往伊东寓。午后访兼士。下午往公园。

   九日晴。午后往公园。晚得矛尘信，即复。夜小雨。

   十日雨。午后往伊东寓补牙讫，泉十五。往东亚公司买《诗魂礼赞》一本，一元三角也。往信〔昌〕药房买药。下午晴。访寿山。往中央公园，遇季市同饮茗，晚归。得小峰信并《语丝》十五本，《呐喊》十本。得建功信。夜东亚公司送来《亻兰西文芸丛书》一本，一元四角。得陆晶清从杭州所寄信片及照相。得半农信。

   十一日星期。晴。上午矛尘来。午后秋芳来。下午往公园。晚小雨。半农来，在途中遇之。得建功信并校稿④。钦文来。

   十二日晴。上午璇卿来。钦文来。下午得季市信。陈炜谟等四人来。大雨一陈。

   十三日晴。晨收以“三言”为中心之小说书目并表五分，长泽规矩也氏自东京寄来。上午李仲侃来。幼渔来。下午往公园。丛芜来，未遇。得矛尘信。

   十四日雨。下午寄半侬稿两封⑤。寄素园信。寄矛尘信。往公园。晚得长虹信并稿，十一日杭州发。得素园信。

   十五日昙。上午静赠茶叶两合。下午寄培良信。往公园。晚钦文赠茶叶一合。得素园信。夜高歌、培良来。

   十六日晴。上午访素园、从芜。访小峰，在其寓午饭，并买小说等三十三种，共泉十五元，托其寄给敬隐渔。下午往公园。矛尘来，未遇。晚得有麟信，十四日保定发。

   十七日晴。上午寄素园信。下午往公园。晚得朋其信并稿。

   十八日星期。昙。上午陶书诚来。钦文来。下午晴。往公园。郑介石来，未遇。夜培良、高歌来。

   十九日晴。上午寄建功信。得丛芜信。午前幼渔来，并借我书。晚紫佩来。夜东亚公司过来《エパイロソ》一本，《无产阶级文学之理论と宓际》一本，共二元二角。

   二十日雨，午晴。萧盛嶷来，未见。钦文来。下午往公园。

   二十一日晴。晨萧盛嶷来，未见。午后访素园。访小峰，得《扬鞭集》卷上二本。下午往公园。往教育部取十三年二月分奉泉九十九元。⑥晚得李秉中信，六日墨斯科发。得已然信，六月二十九日法国发。得三弟信，十七日发。大雨。

   二十二日晴。上午寄朋其信。得品青信并《青琐高议》一部，即复。下午往公园。金仲芸来。夜钦文来。

   二十三日晴。上午陈炜谟、陈翔鹤来。下午往公园。

   二十四日晴。上午得李遇安信并稿。午得韦丛芜信二封。午后得小峰信并泉四十，《茶花女》二本。下午往公园。收女师大薪水十二元三角二分，三、四月分。

   二十五日星期。晴。上午得久巽信片。书臣来。矛尘来。午后培良、高歌、沸声来。下午往公园。夜雨。

   二十六日昙。上午寄丛芜信。午陶璇卿来。下午得小峰信并《骆驼》两本，即复。陶书臣来，交以寄公侠函二。得静农信并稿，十八日霍丘发。丛芜来。

   二十七日昙。晨得半农信并《扬鞭集》、《茶花女》各一本。上午陶冶公来。午后访小峰。下午寄矛尘信并还书。寄敬隐渔信。往公园。凤举来，未遇，留赠毕力涅克照像一枚，柿霜糖一包。晚寄陶璇卿信。钦文来。得兼士信。

   二十八日晴。午得素园信。午后寄久巽信。寄三弟信。寄小峰信。下午访兼士，收厦门大学⑦薪水四百，旅费百。往公园。还寿山泉百，又假以百。

   二十九日晴。晨得素园信，即复。寄紫佩信。午后得丛芜信。下午往公园。伍斌来，未遇，留笺而去。晚收北大薪水泉十五。金仲芸来。

   三十日晴。上午得素园信。寄伍斌信。寄陈炜谟信。午后雨一阵。得矛尘信，下午复。寄凤举信。寄素园及丛芜信。往公园。得伏园信并屋子照相一枚。得紫佩及秋芳信。

   三十一日昙。上午寄陶冶公信。郁达夫来。得小峰信。下午雨。往公园。有麟来，未遇。得重久君信，廿四日日本东京发。

   〖注释〗

   ①即《马上日记》。次日所寄稿同。后收入《华盖集续编》。

   ②东亚考古学会日本的一个学术团体。是年六月下旬该会代表，京都大学滨田教授、东京帝国大学岛村教授到北京参观访问。受到中国有关学术部门的招待。他们在回国前宴请北京考古家和各国旅京学者，鲁迅未赴会。

   ③指译《小约翰》。本日起鲁迅与齐寿山在中央公园据德文本重译荷兰望.蔼覃所作长篇童话《小约翰》，八月十三日译成初稿，一九二七年五、六月间鲁迅在广州又重加整理。

   ④指《唐宋传奇集》校稿。鲁迅编选《唐宋传奇集》时，多从清代黄晟所刊小字本《太平广记》中辑录，因虑其讹误，故请魏建功以北京大学所藏明代许自昌刊本相校。

   ⑤即《马上日记之二》。后收入《华盖集续编》。

   ⑥鲁迅以是日领薪情况为素材于当晚写《记“发薪”》。后收入《华盖集续编》。

   ⑦厦门大学爱国华侨陈嘉庚一九二一年在厦门创办的一所大学，校长为林文庆。一九二六年五月林语堂任该校文科主任兼国学研究院秘书，经他推荐，聘鲁迅任该校文科国文系教授兼国学研究院研究教授。鲁迅八月二十六日离京，取道上海，九月四日抵厦门，次年一月十六日离厦门去广州，在厦大共四个月又十二天。

