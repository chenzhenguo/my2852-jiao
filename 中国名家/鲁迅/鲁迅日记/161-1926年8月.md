    1926年8月 

   一日星期。晴。上午翟永坤来，未见。上午得季市信，七月廿九日嘉兴发。车耕南来，饭后去。下午访小峰。访丛芜，分以泉百。访凤举，被邀往德国晚〔饭〕店夜饭，并同傅书迈君。往东亚公司买《风景 动 》一本，二元。往山本照相店买Album①三本，每本一元。李遇安来，未遇，留笺并师大《国文选本》二册而去。晚小雨。得陶冶公信。

   二日晴。上午往师大取四月分薪水泉五。往东升平园浴。下午有麟、仲芸来。晚半农来。夜钦文来。

   三日晴。上午得兼士信，即复。寄凤举信。寄李遇安信。下午往公园。得丛芜函约在北海公园茶话，晚赴之，坐中有李〔朱〕寿恒女士、许广平女士、常维钧、赵少侯及素园。

   四日晴。上午兼士来，同往松筠阁视土俑。下午往公园。收世界日报社稿费十四元三角。夜丛芜来。得凤举信，附胡适之信。

   五日晴。上午得诗荃信，七月十九日兰州发。得顾颉刚信并《孔教大纲》一本。午后紫佩来。下午寄小峰信。寄培良信。往公园。晚冯君来，不知其名。夜东亚公司送来《マルス美术丛书》、《近代英诗概论》各一本，共泉五元四角。

   六日晴。上午得小峰信。下午往公园。晚雨。得三弟信，三日发。

   七日昙。上午得三弟信，四日发。季市来，还以泉百。得幼渔信。下午往公园。晚紫佩、仲侃、秋芳在长美轩饯行，坐中又有紫佩之子舒及陶君。

   八日星期。晴。晨得广平信。上午广平、陆秀珍来。裘子元来。培良、高歌来。得李小峰信并泉百五十。午后有麟、仲芸来。下午访幼渔。访冶公。晚幼渔、尹默、凤举在德国饭店饯行，坐中又有兼士及幼渔令郎。

   九日昙。上午得黄鹏基、石珉、仲芸、有麟信，约今晚在漪澜堂饯行。午雨。下午矛尘来并交盐谷节山信及书目一分。晚赴漪澜堂。

   十日晴。上午得丛芜信。午后钦文来。仲芸来。下午往公园。夜东亚公司送来《仏教美术》一本，《文学论》一本，共泉五元二角。得丛芜诗并信。

   十一日昙，午后晴。钦文来。寄季市信。寄张我军信。下午往公园。寄半农信并朋其稿。夜遇安来。张我军来并赠《台湾民报》四本。

   十二日晴。午得素园信，即复，附致丛芜笺。下午寄小峰信。往公园。常维钧来，未遇。得小峰信并食物四种，《小说旧闻钞》二十本，《沉钟》十本。得吕云章、许广平、陆秀珍信。夜培良等来，不见。

   十三日晴。上午赴女子师范大学送别会。午赴吕、许、陆三位小姐们午餐之招，同坐有徐旭生、朱逖先、沈士远、尹默、许季市。下午寄常维钧《小说旧闻钞》一本，照相一张。往公园译《小约翰》毕。寿山约往来今雨轩晚餐，同坐有芦舲、季市。夜大风一陈。东亚公司送来《东西文学比较评论》一部二本，共泉七元四角。

   十四日晴。上午赵丹若来。午往小市买书柜一个，泉十元。往山本医院诊。夜高歌、培良、沸声来。雨。

   十五日星期。晴。上午寄吕、许、陆小姐信。往山本医院行霍乱预防注射。午陶冶公来。得玉堂信二封。午后访韦素园。访小峰。

   十六日晴。晨得素园信。上午季市来。午邀云章、晶清、广平午餐。下午以丛芜诗转寄徐耀辰。得三弟信，十三日发。钦文来。晚复三弟信，附致振铎笺。

   十七日晴。上午分寄盐谷节山、章锡箴、阎宗临书籍。往公园，望潮约午餐。晚得紫佩信。辛岛骁君来并送盐谷节山所赠《全相平话三国志》一部，冈野同来。

   十八日晴。上午得公侠信。下午书臣来。晚寄语堂信。寄小峰信。雨。

   十九日晴。上午辛岛君来，留其午餐，赠以排印本《西洋记》、《醒世姻缘》各一部。下午季市来。夜小峰来并交泉百，品青同来，并赠孔德学校国文教材十余册，常维钧所赠《托尔斯泰寓言》一本，又尹默所代买《儒学警悟》七集一部共十本，泉二十四元。

   二十日晴。上午洙邻兄来。刘亚雄来。下午钦文来。晚李遇安来。

   二十一日晴。上午往山本医院续行霍乱预防注射。午赴中央公园来今雨轩应季市午餐之约，同席云章、晶卿、广平、淑卿、寿山、诗英。下午紫佩来。得钦文信。晚有麟来并赠罐头食物四个。

   二十二日星期。晴。上午往女师大毁校周年纪念②并演说。以李遇安稿寄半农。下午马巽伯来。

   二十三昙。上午得小峰信。访素园。访小峰。下午寄素园信。夜培良来。

   二十四日晴。上午季市来。寄小峰信并稿③。午矛尘来。下午紫佩来。晚钦文采。雨。

   二十五日晴。收拾行李。晚吕云章来并赠《漫云》一本。得小峰信。夜风。

   二十六日晴。上午寄盐谷节山信。季市来。有麟、仲芸来。下午寄小峰信。子佩来，钦文来，同为押行李至车站。三时至车站，淑卿、季市、有麟、仲芸、高歌、沸声、培良、璇卿、云章、晶清、评梅来送，秋芳亦来，四时二十五分发北京，广平同行。七时半抵天津，寓中国旅馆。

   二十七日晴。上午以明信片寄寿山、淑卿。午登车，一点钟发天津。

   二十八日昙。午后二时半抵浦口，即渡江寓招商旅馆。下午以明信片寄淑卿、季市。同广平阅市一周。夜十时登车，十一时发下关。

   二十九日昙。晨七时抵上海，寓沪宁旅馆，湫小不可居。访三弟，同至旅舍，移孟渊旅社。午后大雨。晚广平移寓其旅[族]人家，持行李俱去。夜同三弟至北新书局访李志云。至开明书店④访章锡箴。以明信片寄淑卿。

   三十日昙。上午广平来。午李志云、邢穆卿、孙春台来。午后雪箴来。下午得郑振铎柬招饮，与三弟至中洋茶楼饮茗，晚至消闲别墅夜饭，座中有刘大白、夏丏尊、陈望道、沈雁冰、郑振择、胡愈之、朱自清、叶圣陶、王伯祥、周予同、章雪村、刘勋宇、刘叔琴及三弟。夜大白、丏尊、望道、雪村来寓谈。雨。

   三十一日昙。午后广平来。长虹、雪村来。李志云来并赠糖三合，酒四瓶。下午雨，晚霁。夜同三弟阅市，在旧书坊买《宋元旧书经眼录》一部一本，《萝藦亭札记》一部四本，共泉四元八角。雪村、梓生来。

   〖注释〗

   ①Album英语：粘贴簿，即相册。

   ②女师大毁校周年纪念一九二五年八月六日章士钊呈请段祺瑞政府停办女师大，在该校原址另立女子大学，二十二日专门教育司司长刘百昭率军警、流氓殴曳学生出校。一九二六年八月二十二日适为周年，故开会纪念，鲁迅出席并作讲演，向培良记录，题作《记谈话》。

   ③即《记谈话》。后收入《华盖集续编》。

   ④开明书店章锡琛等创办，一九二六年八月成立于上海。一九三一年未名社解体后，即将印刷发行等事务委托该店办理，所有书版亦由该店承受。未名社及其个别社员积欠鲁迅等人的版税等款，则由该店代售未名社书款和个别社员在该店出版作品的版税中付还。

