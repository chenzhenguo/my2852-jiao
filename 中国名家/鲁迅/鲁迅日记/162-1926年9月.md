    1926年9月 

   一日昙。上午金有华来。下午寄羡苏明信片。同三弟阅市，买《南浔镇志》一部八本，三元二角。夜十二时登“新宁”轮船，三弟送至船。雨。

   二日昙。晨七时发上海。

   三日昙。无事。

   四日昙。下午一时抵厦门，寓中和旅馆。以明信片寄羡苏及三弟。语堂、兼士、伏园来寓，即雇船移入厦门大学。①五日星期。晴，上午林君来。雨。午寄淑卿信。寄三弟信。寄广平信。同伏园往语堂寓午餐，下午循海滨归，拾贝壳一匊。

   六日晴。晚至海滨闲步。

   七日晴，下午昙。无事。

   八日晴，风。午后寄季市信。寄小峰信并稿。②下午得淑卿信，二日发。陈定谟君来。俞念远来。顾颉刚赠宋濂《诸子辨》一本。

   九日晴。午后访陈定谟君，同游南普陀。夜臤士赠景印《教宗禁约》一分。风。

   十日昙，下午风，雨。收八月分薪水泉四百。夜大风雨，破窗发屋，盖飓风也。

   十一日昙。上午托伏园往中国银行汇泉二百于三弟，又一百托其买书。

   十二日星期。晴。下午寄淑卿信并明信片一。寄辛岛君信。

   十三日晴。上午寄广平信片。寄韦素园信片。寄三弟信。下午收三弟所寄《顾氏文房小说》一部，商务印书馆书目一本，四日发。夜雨。

   十四日晴，风。上午得广平信二函，六日及八日发。得素园信，四日北京发。得寄野信，八月廿五日安徽发。寄三弟信。以培良文稿寄长虹。下午寄广平信并《新女性》一本。晚庄奎章来。

   十五日晴。上午得三弟所寄《自然界》二本，四日发。下午雨一陈。

   十六日昙。下午得矛尘信。得小峰信并《语丝》。得三弟信，九日发。夜风雨。

   十七日昙。晨寄三弟信。寄素园信。上午小雨且风。下午晴。得景宋信，十三日发。得小峰所寄《彷徨》及《十二个》各五本。得苏遂如君等信。夜风。

   十八日晴，风。上午寄羡苏信并《语丝》十本。寄景宋书二本。寄小峰信。

   十九日星期。晴。上午得乌一蝶信。得三弟信并西泠印社书目一本，十三日发。得辛岛骁君所寄《李卓吾墓碣》拓本一分，北京发。戴锡璋、宋文翰来邀至南普陀午餐，庄奎章在寺相俟，同坐又有语堂、兼士、伏园。

   二十日晴。上午寄小峰信。寄素园信并稿③。赴厦门大学开学礼式。得辛岛骁信并李卓吾墓摄影一枚，十日北京发。得章雪村信。下午寄广平信。

   二十一日晴。朱镜宙约在东园午餐，午前与臤士、伏园同往，坐中又有黄莫京、周醒南及其他五人未询其名。旧历中秋也，有月。语堂送月饼一筐予住在国学院中人，并投子六枚多寡以博取之。

   二十二日晴。上午理发。午后得景宋信，十七日发，晚复。

   二十三日晴。上午寄章雪村信。寄三弟信。午后得羡苏信，十五日发。

   二十四日晴。上午寄羡苏信并《语丝》。寄紫佩信。得广平信，十八日发。

   二十五日晴。下午从国学院迁居集美楼。④夜风。

   二十六日星期。昙，大风。上午得三弟信，十九日发。得陶书臣信，十九日徐州发。

   二十七日昙，风。上午寄广平信。收璇卿所画象，收小景片十二枚，十六日淑卿自北京寄。下午雨一陈即霁而风。

   二十八日晴，大风。下午收开明书店所寄书籍、杂志等四种。

   二十九日晴，风。上午得霁野及丛芜信，十九日发。下午得季市信，廿一日发。得三弟信，廿四日发，并书一包五种十九本，共泉四元四角。

   三十日晴，风。上午得广平信，廿四日发。

   〖注释〗

   ①移入厦门大学本日起，鲁迅移住厦大生物学院三楼国学研究院陈列所空屋。

   ②即《上海通信》。后收入《华盖集续编》。

   ③即《从百草园到三味书屋》。后收入《朝花夕拾》。

   ④迁居集美楼因陈列所将陈列物品，故鲁迅迁居集美楼，至离开厦门为止，共住一百十三天。

