    1926年11月 

   一日晴。午后得广平信，十月廿七日发。夜风。

   二日晴。上午寄广平信。下午得王衡信，十月廿四日发，并照相。

   三日晴。下午得郑振铎信，附宓汝卓信，即复。得曹轶欧信，即复。收辛岛骁君所寄抽印《古本三国志演义》十二叶，十月二十六日付邮。风。

   四日晴，风。上午寄漱园信并《坟》之序目，①附致小峰信，又附振铎来信之半。下午收十月分薪水泉四百。得景宋信，十月卅日发。

   五日晴，风。上午得季黻信，廿八日发。得吕云章信，同日发。得淑卿信，同日发，午后复，附致季市笺。寄景宋信。下午伏园自广州回，持来遇安信并代买之广雅书局书十八种三十四本，共泉十二元八角。

   六日晴，风。上午得素园信片，十月廿七日发。

   七日星期。晴，风。上午得素园信二封，廿九及卅日发。得钦文信，二十九日发。

   八日晴。午后汪剑尘来。寄吕云章信。寄景宋信并书一包。寄小峰稿②。寄漱园信。下午得漱园信片，二十九日发。夜大风。

   九日晴。下午得景宋信，五日发。

   十日晴。上午寄景宋信。寄漱园信。同伏园往厦门市买药及鞋、帽、火酒等，共泉二十二元。在商务印书馆买《资治通鉴考异》、《笺注陶渊明集》各一部，信封百，笺五十，共泉二元八角。往南轩酒楼午餐，下午雇船归。得淑卿信，一日发。得漱园信，二日发。得春台信，三日绍兴发。得邢墨卿信，三日上海发。夜风。

   十一日晴。上午得中山大学③聘书并李遇安信，五日发。得景宋信，七日发。

   十二日晴。上午寄饶超华信并稿。寄韦漱园信并稿。寄邢墨卿信。

   十三日晴。夜同丁山、伏园往南普陀寺观傀儡戏，食面。大风雨。

   十四日星期。晦。上午寄漱园信并稿④，附致小峰笺。大风雨。寄淑卿信。

   十五日风雨。上午得李季谷信，五日发。得三弟信，七日发，下午复。

   十六日昙。上午得汪剑余信。下午寄景宋信。得小峰信，七日发。得矛尘信，十一发。夜林景良及和清来。

   十七日晴。上午寄矛尘信。午后寄小峰信并秋芳稿一包。下午校中教职员照相毕开恳亲会，终至林玉霖妄语，缪子才痛斥。⑤夜大风。

   十八日晴。下午得广平信，十二日发。夜大风。

   十九日晴。下午寄广平信。得叶渊信。

   二十日晴。上午得景宋信三函，十五、六、七日发。下午赴玉堂邀约之茶话会。

   二十一日星期。昙。上午寄景宋信并刊物一束。寄漱园信并稿，附致小峰信。寄春台及墨卿信，雪村信，附启事稿。⑥得淑卿信，十一日发。得幼渔信，十三日发。得漱园信，十三日发。得培良信，十二日发。得矛尘信十二日发。得璇卿信，十二日发。午复幼渔信。夜风。

   二十二日晴。上午寄矛尘信。寄淑卿信。寄漱园信。下午得广平信，十七日发。得霁野及丛芜信，十四日发。夜大风。

   二十三日晴。下午寄璇卿信。寄培良信。

   二十四日晴。下午收璇卿所寄画一帧。⑦寄寿山信。寄霁野、丛芜信。

   二十五日晴，风。午林梦琴邀午餐。下午寄淑卿信，内附与钦文信，又刊物一包九本，内附璇卿画一枚。寄王衡信。寄李季谷信。

   二十六日晴，大风。下午寄景宋信。林河清来。晚蒋希曾来。夜观电影。

   二十七日晴。晨蒋希曾及玉堂来，同乘小汽船往集美学校⑧，午后讲演三十分，与玉堂仍坐汽船归。得广平信，二十三日发。夜礼堂走电，小焚。

   二十八日星期。晴。上午得漱园信，十六日发。得淑卿信，十七日发。得静农信，二十日发。得邝富灼信，二十四日发。晚魏兆淇、朱斐、王方仁、崔真吾合饯伏园于镇南关之一福州小饭店，邀同往，饮撰颇佳。

   二十九日阴。上午寄淑卿信。寄漱园信。寄三弟信。寄广平信。午后收广平所寄毛线背心一件，名印一枚，十七日付邮。得静农信，十七日发。

   三十日晴，风。午后收商务印书馆所寄英译《阿Q正传》三本，分赠玉堂、伏园各一本。下午得淑卿信，廿三日发。得钦文信，同日发。得有麟信，廿二日发。又得仲芸信，同日发。得漱园信，廿三日发。得矛尘信，廿六日发。得三弟信，廿七日发。夜雨。

   〖注释〗

   ①指《坟.题记》及《坟》的目录。

   ②即《厦门通信（二）》。后收入《华盖集续编》。

   ③中山大学原名广东大学，一九二四年二月由原国立广东高等师范、广东公立法科大学、广东公立农业专门学校合并而成。一九二六年九月为纪念孙中山更名中山大学。同年十月改校长制为委员制，并重行厘订规章制度，进行改革。鲁迅被聘为该校教授。

   ④即《写在〈坟〉后面》。后收入《坟》。

   ⑤林玉霖妄语，缪子才痛斥是日恳亲会上学生指导长林玉霖说：校长对教职员的体贴真如父母一样。这话遭到哲学系教授缪子才的痛斥。

   ⑥即《所谓“思想界先驱者”鲁迅启事》，鲁迅以此稿同时寄韦素园、李小峰、孙福熙、章锡琛等，分别发表于《莽原》半月刊、《语丝》周刊、《北新》周刊、《新女性》月刊。后收入《华盖集续编》。在寄韦素园稿中另有《范爱农》一篇，后收入《朝花夕拾》。

   ⑦即《坟》的封面画。陶元庆作。因许钦文对校三色版较有经验，故鲁迅于次日将画稿寄许羡苏转许钦文在京印制。

   ⑧集美学校陈嘉庚于一九一二年创办。一九二六年时校长为叶渊。鲁迅应邀往该校讲演，记录稿经鲁迅修订后于十二月二日寄回该校。因所讲内容与叶渊观点不同，《集美周刊》未刊登。讲稿佚。

