    1927年5月 

   一日雨，午晴。夜谢玉生来，假以泉卅。星期。

   二日昙，午后雨。寄淑卿信，附致子佩函。寄上海北新书局信。下午晴。晚黎翼墀来，托其寄杨子毅信。开始整理《小约翰》译稿①。

   三日晴。上午寄台静农信并《〈朝华夕拾〉小引》一篇，又饶超华诗一卷。寄中山大学委员会信并还聘书。午得钦文信，四月廿一日杭州发。午后同季市、广平游沙面，在前田洋行买小玩具一组十枚，泉一元。至安乐园食雪糕。晚黎国昌来。黎翼墀来。夜谢玉生来。

   四日昙。午后同广平往市买纸，遇绍原，遂至陆园饮茗。

   五日昙。上午得霁野信，二十日发。下午雨，晚晴。黎仲丹招饮于南园，与季市同往，坐中共九人。朱辉煌、李光藻、陈延进等来，未遇，留函而去。夜雷雨。

   六日昙。上午朱辉煌等来，假以泉六十。午山上政义来。午后得静农明信片，四月十九日发。下午绍原来。得伏园信，四月十七日发。夜谢玉生来。雨。

   七日雨。无事。

   八日星期。雨。下午蒋径三来。得罗济时信。

   九日昙。上午绍原寄示矛尘信。晚雨。谢玉生、谷中龙来。沈鹏飞来，不见，置中大委员会函并聘书而去。

   十日小雨。无事。

   十一日昙。上午寄中山大学委员会信并还聘书。以矛尘信寄还绍原。午得静农信，四月廿六日发。绍原来。下午立峨来。夜寄静农信，附致凤举信及霁野笺。复上海北新书局批发所信。

   十二日晴。午后黎仲丹来。夜大雷雨。

   十三日晴。上午得三弟信，五日发。下午陈延光来。得钦文信，一日发。得矛尘信，廿七日绍兴发，又一信三日杭州发，即转寄绍原。得三弟信，四月二十九日发。得春台信并《华盖集续编》一本，四日发。雨。晚谢玉生来。

   十四日晴。上午寄静农信并照相三种。午寄三弟信，内附致春台函一封。下午浴。得伏园信，四月二十九日发。得静农明信片，廿七日发。晚谢玉生及谷中龙来，为作一信致玉堂、松年。

   十五日星期。晴。晚立峨来。寄矛尘信。

   十六日晴。上午风和来。午后略雨。

   十七日雨，下午晴。广平为购牙雕玩具六种，泉三元。晚玉生来。黎静修来。

   十八日昙。上午绍原来。下午得淑卿信，一日发，并钦文小说稿一包，二日发。雨。得小峰信，八日发自上海。

   十九日昙。上午寄淑卿信。寄小峰信。收京寓所寄衣一包四件。午后大雨。

   二十日雨，午后晴。寄伏园信。寄丛芜信。得绍原信并文稿。下午雨。得丁山信，十三日厦门发。得杨树华信并文稿数篇，《友中月刊》一本，五日汕头发。绍原来。晚谢玉生来，假去泉四十。收中大四月薪水二百五十。

   二十一日晴。夜浴。

   二十二日星期。晴，午后雨。

   二十三日雨。上午收《自然界》一本，十二日寄。寄三弟信。下午绍原来。得静农明信片，八日发。得冯君培信并《昨日之歌》一本，九日发。得刘瑀信，十日发。晚立峨来，赠以《华盖集续编》一本。

   二十四日雨，午后晴。谢玉生来。晚接中大委员会信。二十五日昙。上午复中大委员会信。下午绍原来。晚黎仲丹来。

   二十六日晴。下午整理《小约翰》本文讫。

   二十七日晴。午得淑卿信，十二日发，又明信片，十三日发。得刘国一信，十二日汉口发。得王希礼信，五日上海发。

   二十八日晴。上午得绍原信。午立峨来。晚大雨。

   二十九日星期。晴。下午译《小约翰》序文②讫。绍原来。夜浴。

   三十日晴。午谢玉生来。午后寄矛尘信。寄淑卿信。寄三弟信。收北新局船运之书籍十一捆，即函复。下午得织芳信，廿二日上海发。得北新书局信。

   三十一日晴。下午作《小约翰》序文③讫，并译短文一篇④。夜寄饶超华信。复冯君培信。复有麟信。微雨。

   〖注释〗

   ①整理《小约翰》译稿本日开始整理，五月二十六日整理正文毕。

   ②译《小约翰》序文序文系赉郝博士（Dr.PaulRache）原作，后收入《小约翰》译本。

   ③即《〈小约翰〉引言》。六月三日寄语丝社。后收入《小约翰》译本，现编入《译文序跋集》。

   ④即《读的文章和听的文字》。参看本卷第661页注①。

