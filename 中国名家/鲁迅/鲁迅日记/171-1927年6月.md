    1927年6月 

   一日晴，午雨。下午得三弟信，五月二十四日发。绍原来。晚得静农信，十七日发。得郑泗水信，二十六日厦门发。

   二日晴。上午复郑泗水信。下午得三弟信片，五月二十五日发。晚黎仲丹来。浴。

   三日晴。上午寄杨树华信并《中国小说史略》一本，且还其稿。寄台静农信并译稿两篇①，校正《出了象牙之塔》②一本。寄北京语丝社稿一篇。收中大四月分半月薪水二百五十。午得淑卿信，五月十九日发。得饶超华信。下午雨。晚黎仲丹送食物四种，收芒果四枚，酒两瓶。

   四日旧历端午。晴。午后寄饶超华信。谢玉生来。下午大雨。

   五日星期。昙。午前绍原来。得钦文信，五月廿六日发。午后雨。季市向沪③。

   六日晴。上午得中大委员会信，允辞职。立峨来，赠以《自己的园地》一本。

   七日雨。午得静农信，五月廿七日发。得寄野信，同日发。得春台信，二十八日发。

   八日昙。上午得三弟信，二日发。午后理发。下午雨。晚寄三弟信，附与春台笺。复沪北新书局信。

   九日昙。上午许菊仙来运季市什物去。午后雨。托广平往广雅图书局买书十种共三十七本，泉十四元四角。晚谢玉生来。

   十日雨。上午寄丁山信。寄淑卿信。以副刊④二张寄霁野。晚蒋径三来。

   十一日昙。上午得陈学昭信并绘信片三枚，五月廿九日西贡发。午前绍原来。得小峰信，卅日发。得矛尘信，卅日发。收寄野所寄书二包，内《孝图》四种十一本，《玉历》三种三本⑤。午后晴。寄香港循环日报馆信⑥。晚雨。夜浴。谢玉生、朱辉煌来。

   十二日星期。昙，午后晴。寄矛尘信。

   十三日昙。上午寄静农、霁野信。午后晴。得绍原信，即复之。晚绍原来。从广雅书局补得所买书之阙叶，亦颇〔有〕版失而无从补者。

   十四日晴。上午得三弟信，六日发，于是《小约翰》全书具成。⑦十五日晴。无事。

   十六日晴。上午得陈翔冰信，六日厦门发。得春台信，三日发。得有麟信，八日发。收《文学大纲》第二及第三册各一本，盖振铎所赠。晚立峨来。雨。夜浴。

   十七日晴。下午绍原、馥泉等来。晚黎仲丹来。

   十八日晴。上午得郝昺蘅信，十一日厦门发。叶少泉来。下午寄小峰信。晚寄三弟信，附与春台函。玉生来。立峨等来。

   十九日星期。晴，下午雨。寄有麟信。晚晴。得紫佩信，三日发。

   二十日晴。晚复紫佩信。寄淑卿信。

   二十一日晴，晚风。朱辉煌等来。

   二十二日晴。上午得三弟信，十八日发，午后复。雨一阵。浴。下午绍原来。

   二十三日晴。晨睡中盗潜入，窃取一表而去。上午得伏园信，五月九日发。得有麟信，十五日发。得矛尘信，十四日发。得季市信，十三日发。得杨树华信，十六日发。得静农信，七日发。得霁野、丛芜信，九日发。得淑卿信，七日发。午后蒋径三来。下午雨一陈。蒋径三来。绍原来还书。晚寄矛尘信。寄季市信。寄三弟信。

   二十四日晴，下午大雨。得陈梦韶信，十三日发。夜浴。

   二十五日昙。上午禢参化来，赠以《华盖集续编》一本。晚谢玉生来。

   二十六日星期。晴。上午仲殊等来。下午绍原来。

   二十七日晴。午后捐广东救伤队泉五元。寄矛尘译稿一篇⑧。寄小峰译稿三篇⑨。得霁野信，十二日发。晚立峨与其友来，赠以《桃色之云》一本。夜浴。

   二十八日晴。无事。

   二十九日晴。头痛发热。晚谢玉生来。得淑卿信，十二日发，附赵南柔信，东京发。得钟敬文、杨成志信，二十五日发。收矛尘所寄《玉历钞传》、《学堂日记》各一本。服阿斯匹林三粒。

   三十日晴。上午绍原来。得矛尘信，二十一日发。午后收小说月报社所寄《血痕》五本。收中山大学送来五月分薪水泉五百。下午寄淑卿信。晚立峨等来。朱辉煌等来。

   〖注释〗

   ①即《书斋生活与其危险》和《读的文章和听的文字》。杂文，日本鹤见祐辅作，鲁迅译文先后发表于《莽原》半月刊第十二期、十三期（一九二七年六月、七月），后均收入《思想.山水.人物》。

   ②校正《出了象牙之塔》指校正该书初版本，供再版用。

   ③季市向沪鲁迅辞中山大学教职后，许寿裳亦即辞职，是日束装北归。

   ④副刊指汉口《中央日报》副刊。当时该刊正连载傅东华所译托洛茨基的《文学与革命》，李霁野亦在翻译该书，鲁迅因寄供参考。

   ⑤鲁迅为蒐集用于《朝花夕给》的插图，曾函请李霁野、常维钧、章矛尘借、购《玉历钞传》、《二十四孝图》等书。是日及六月二十九日，七月二日、三日都收到他们寄的书。

   ⑥寄香港循环日报馆信《循环日报》，港英当局的报纸，创刊于一八七四年。一九二七年六月十日、十一日该报副刊《循环世界》刊载徐丹甫所作对鲁迅进行政治陷害的《北京文艺界之分门别户》一文，鲁迅去函要求澄清事实。

   ⑦《小约翰》全书具成鲁迅整理《小约翰》译稿时，有动植物名二十余种托周建人查考。经多次函商，是日收到查考结果，鲁迅将其补入译稿，并写《动植物译名小记》，全书完成。

   ⑧即《断想》。杂文，日本鹤见祐辅作。是年五月间章矛尘任杭州《民国日报》副刊编辑，来信约稿，鲁迅将此文寄去。不久章离职，译稿转至上海北新书局，连载于《北新》周刊第四十五期至第五十二期（一九二七年九月二日至十月二十日），《北新》半月刊第二卷第一期至第五期（一九二七年十一月至，一九二八年一月），后收入《思想.山水.人物》。

   ⑨即《善政和恶政》、《人生的转向》和《闲谈》。杂文，日本鹤见祐辅作。鲁迅译文先后发表于《北新》周刊第三十九、四十期合刊（一九二七年七月），第四十一、四十二期合刊（一九二七年八月），第四十三、四十四期合刊（一九二七年八月），后均收入《思想.山水.人物》。

