    1927年7月 

   一日雨。上午托广平买《史通通释》一部六本，泉三元。服阿思匹林共三粒。

   二日雨。上午寄霁野及静农信并北新书局卖书款①百元。收矛尘所寄《玉历钞传警世》一本。下午托广平买闹钟一口，五元四角。晚立峨来，赠以《阿尔志跋绥夫短篇小说集》一本。服规那丸共四粒。

   三日星期。晴，午雨。得未名社所寄《玉历钞传》等一包五本。下午从广雅局买《东塾读书记》、《清诗人征略》、《松心文钞》、《桂游日记》各一部共二十三本，七元七角。绍原来。蒋径三来。晚寄小峰信。复钟敬文、杨志成[成志]信。服规那丸共三粒。

   四日晴。晨阿斗为从广雅书局买来《太平御览》一部八十本，四十元。上午得三弟信，六月二十五发，附柏生笺，十六日发，春台信，廿四写。晚黎仲丹来。

   五日晴。晚谢玉生来。

   六日晴。上午得禢参化信。下午得丛芜信，六月廿一日发。

   七日晴。午后寄丛芜信。下午立峨来。径三来。夜齿痛。雨。

   八日昙，风。上午寄矛尘信并《游仙窟》序②一篇，又本文一卷。寄语丝社译稿 ③一篇。晚谢玉生来，未见。立峨来。复禢参化信。

   九日昙。晚得春台信，六月廿七日九江发。得小峰信，一日发。得严既澄信，自杭州来。得史绍昌信，即复。

   十日星期。晴。上午得禢参化信。下午得北京北新局信。蒋径三、陈次二来约讲演④。夜复禢参化信。

   十一日晴。夜寄淑卿信。作《略谈香港》一篇。

   十二日晴。晚得谢玉生信。夜澡身。

   十三日晴。上午得王衡来信，六月廿四日发。寄绍原信。下午黎仲丹来。晚谢玉生来。夜复王衡信。抄《〈朝华夕拾〉后记》讫。

   十四日晴。晚黎仲丹赠荔支一筐，分其半赠北新书屋⑤同人。

   十五日晴。上午寄霁野、静农信并《〈朝华夕拾〉后记》一篇，《小约翰》译稿一本。寄北京北新书局信并稿⑥一篇。转寄绍原《语丝》一三七期五本。午后雨即霁。晚立峨来。夜浴。

   十六日晴。晨得矛尘信，三日发。得季市信，五日杭州发。上午同广平往街买草帽一顶，钱二元八角，次至美利权食冰酪，至太平分馆午餐。午后往知用中学校讲演⑦一时半，广平翻译。下午得三弟信，五日发。

   十七日星期。昙，风，晚雨。玉生来。寄矛尘信。寄三弟信。

   十八日晴。上午立峨来。得汪馥泉信，一日发。夜朱辉煌等来，还泉廿。

   十九日昙。午后得小峰信，十三日发。下午雨。晚谢玉生、谷铁民来别，并留赠食品四种。寄季市信。

   二十日晴。上午转寄绍原《语丝》一三八期五本。午立峨来，代玉生假去泉十元。下午雨。晚寄饶超华信。寄小峰信。寄淑卿信。

   二十一日晴。下午蒋径三来。晚董长志来。

   二十二日晴。午后大雨一陈。夜浴。

   二十三日晴。上午蒋径三、陈次二来邀至学术讲演会讲⑧二小时，广平翻译。午同径三、广平至山泉饮茗。午后阅市，买《文学周报》四本归。下午骤雨一陈。

   二十四日星期。昙。午后得陈翔鹤寄赠之《不安定的灵魂》一本。得霁野及静农信，四日发。得有麟信，七日发。得对门徐思道信并文稿，下午复。晚小雨。立峨来。夜大风雨，盖海上有飓风。

   二十五日昙。下午复霁野、静农信。复有麟信。晚立峨来。雨。得淑卿信，十二日发。

   二十六日雨。上午往学术讲演会讲二小时，广平翻译。午往美利权买食品四种，二元七角。往永华药房买药物四种，三元一角五分。往商务印书馆买单行本《四部丛刊》八种十一本，二元九角。夜朱辉煌、李光藻来。服泻丸三。

   二十七日晴。上午转寄绍原《语丝》一三九期五本。下午雨。

   二十八日晴。上午寄绍原信。下午骤雨一陈。得矛尘信，十九日发。晚立峨来。

   二十九日雨，上午霁。下午复矛尘信。

   三十日晴。上午转寄绍原《语丝》百册期五本。夜雨。

   三十一日昙。星期。上午得顾颉刚信⑨，二十五日发。下午雨一陈。收《东方杂志》一本。晚陈延进、李光藻来，假去泉册。寄矛尘信。寄淑卿信。夜澡身。服补写丸一粒。

   〖注释〗

   ①北新书局卖书款指广州北新书屋代售未名社书籍之款。

   ②《游仙窟》序章矛尘据日本留存的版本校点《游仙窟》后，寄鲁迅审阅，鲁迅阅毕并作序，本日连同校点稿寄还。序文后收入《集外集拾遗》。

   ③即《专门以外的工作》。杂文，日本鹤见祐辅作。译文发表于《语丝》周刊第一四二、一四三期（一九二七年七月三十一日、八月六日），后收入《思想.山水.人物》。

   ④指约往夏期学术讲演会讲演。当时广州市教育局正筹办夏期学术讲演会，鲁迅应蒋径三、陈次二邀前往演说。

   ⑤北新书屋鲁迅在广州筹办的代售北新书局和未名社书籍的门市部。本年三月二十五日开业，同年八月结束。工作人员为许月平。

   ⑥即《略谈香港》。后收入《而已集》。

   ⑦往知用中学校讲演知用中学，当时一所倾向进步的私立学校。鲁迅应该校教师禢参化之请前往演说，讲题为《读书杂谈》，记录稿经鲁迅审定，后收入《而已集》。

   ⑧至学术讲演会讲讲题为《魏晋风度及文章与药及酒之关系》，是日未讲完，二十六日续讲毕。记录稿经鲁迅修正，后收入《而已集》。

   ⑨得顾颉刚信即要求鲁迅“暂勿离粤，以俟开审”一信，一式两份，一寄白云楼寓，一寄中山大学。后者经鲁迅于八月五日向朱家骅函索，八日转到。

