    1927年8月 

   一日雨。上午收三弟所寄《自然界》一本。午后复顾颉刚信①。寄北京北新书局稿一封。②二日昙。上午得绍原信，午复。禢参化来。下午邓荣燊来。晚同广平、月平往高第街观七夕供物，在晋华斋晚饭。买《六醴斋医书》一部二十二本，三元五角。夜陈延进来，假去泉廿。李光藻赴沪来别。

   三日雨。修理旧书。晚立峨来，假以泉十。夜浴。

   四日晴。上午得朱可铭信，七月十一日发。

   五日晴。上午寄朱骝先信索顾颉刚函。寄市教育局讲演稿③。寄北京北新局稿一篇④。

   六日昙，午后晴。得有麟信，七月二十五日发。下午雨一陈。夜朱辉煌来，假以泉卅。李光藻亦至。

   七日星期。晴。上午转寄绍原《语丝》一四一期。寄有麟信。下午寄三弟信。

   八日晴，午后雨。下午得矛尘信，七月卅日发，晚复。得朱骝先信附顾颉刚函。晚陈延进来。

   九日昙。上午得三弟信，七月卅一日发。午后小雨。下午寄禢参化信并演讲稿⑤。寄沪北新书局稿三种⑥。晴。朱辉煌来别。夜雨。

   十日昙，下午雨。夜寄淑卿信。寄三弟信。

   十一日昙，午晴。立峨来。午后同广平往前鉴街警察四区分署取迁入证。出至西堤买消化药一瓶，四元五角，在亚洲酒店夜餐。夜陈廷进来，并交谢玉生连州来信，四日发。澡身。

   十二日昙，午后晴。得春台信，廿八日汉发。得淑卿信，廿七日发。得未名社所寄《孝行录》一部二本，《莽原》十三期两本，廿八日发。得上海北新局书总帐⑦，一日发。下午修补《六醴斋医书》。晚蒋径三来。

   十三日昙，午晴。下午同广平往共和书局⑧商量移交书籍。在登云阁买《益雅堂丛书》一部廿本，《唐土名胜图会》一部六本，甚蛀，共泉七元。晚浴。

   十四日星期。晴。上午收共和书局信。下午黎仲丹来。陈延进来，托其致立峨信。张襄武同其夫人许东平及孺子来，并市酒肴见饷，夜去，赠以英译《阿Q正传》一本，其孺子玩具一串也。

   十五日晴。上午至芳草街北新书屋将书籍点交于共和书局，何春才、陈延进、立峨、广平相助，午讫，同往妙奇﹛季﹜香午饭。李华延来，未遇，留片而去。

   十六日雨。上午立峨来。

   十七日晴。上午立峨来。午后寄绍原信。寄静农、霁野信。下午修补《六醴斋医书》讫。晚陈延进来，并以摄景一枚见赠。寄矛尘信。夜浴。

   十八日晴。下午得台静农信，附凤举笺，八月一日发。晚蒋径三来。

   十九日晴。上午蒋径三见借《唐国史补》。得霁野信，四日发。下午同春才、立峨、广平往西关图明馆照相，又自照一象，出至在山茶店饮茗。寄李小峰信。夜沐。

   二十日雨。晨寄张凤举信。午后风。春才、立峨来。晚大风雨。

   二十一日星期。昙。上午得三弟信，十五日发。下午晴。晚寄静农及霁野信。寄淑卿信。寄三弟信。

   二十二日晴。终日编次《唐宋传奇集》⑨，撰札记。

   二十三日晴。仍作《传奇集》札记。夜浴。

   二十四日晴。仍作《传奇集》札记，大旨粗具。

   二十五日晴。下午蒋径三为持伏园书箧来。晚立峨、春才来并交照相。

   二十六日晴。无事。牙痛，服阿司匹林片二粒。

   二十七日晴。无事。夜服补写丸一粒。

   二十八日星期。晴。上午黎仲丹来。夜对河楼屋失火小焚。

   二十九日晴。午后立峨来。夜浴。

   三十日黎明暴风雨，时作时止终日。

   三十一日昙，午后小雨，下午晴。理发。晚立峨来。夜雨。

   〖注释〗

   ①复顾颉刚信鲁迅复信连同顾颉刚七月二十四日来信，题作《辞顾颉刚教授令“候审”》，后收入《三闲集》。

   ②即《关于小说目录两件》。现编入《集外集拾遗补编》。

   ③寄市教育局讲演稿即经鲁迅改定的《魏晋风度及文章与药及酒之关系》。

   ④寄北京北新局稿一篇待查。

   ⑤即《读书杂谈》。

   ⑥即《书苑折枝》、《书苑折枝（二）》、《书苑折枝（三）》。现均编入《集外集拾遗补编》。

   ⑦上海北新局书总帐指该局发至广州北新书屋代售书籍之总帐。

   ⑧共和书局设于广州永汉路。鲁迅离广州前，将北新书屋存书全部转让该局。是日往商转让办法，十五日点交。

   ⑨编次《唐宋传奇集》《唐宋传奇集》，鲁迅据《文苑英华》、《太平广记》等书辑校考订的唐宋传奇的选本。民国初年即开始积累材料，本日起进行整理编辑，并着手撰写《稗边小缀》，九月中旬编讫。

