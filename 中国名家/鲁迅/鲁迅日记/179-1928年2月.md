    1928年2月 

   一日晴。午后寄谢玉生信。寄李霁野信。寄淑卿信。往内山书店买《世界美术全集》一本，《阶级意识トパ何ゾャ》一本，《ストリソ続ルク全集》三本，共泉十元三角。下午璇卿来。

   二日昙。上午得陈绍宋信片。得淑卿信，一月二十二日发。收未名社所寄《小约翰》二十本。下午曙天、衣萍、小峰来。得赖贵富信。林和清来。

   三日晴。下午刘、施两君来。得冬芬信。得小峰信及《语丝》。

   四日晴。上午季市来。午同广平往中有天午饭，小峰所邀，同席十人，饭后往明星戏院观电影。夜得霁野信，一月廿四日发。

   五日星期。雨。上午得有麟信，下午复并寄杂志。寄回大学院收条。寄霁野信。往内山书店买《空想カッ科学ヘ》、《通论考古学》各一本，五元五角。

   六日雨。上午达夫来并见借K.Hamsun's《Hunger》。下午有麟来。夜风。

   七日昙，午后微雪。往内山书店买书三本，共泉二元。得郑泗水信。

   八日晴，冷。上午得马开信。得丛芜信。午后王毅伯来。下午璇卿来。

   九日昙。上午得周伯超信。晚同三弟往都益处夜饭，同席十五人。夜小雨。

   十日雨。上午得肖愚信。北京有电报来问安否，无署名，下午复一电至家。寄有麟信。寄淑卿信。寄蔼覃象五十枚①往未名社。往内山书店买《ロCマ俅党史》一本，九角。得静农信，三日发。

   十一日昙。夜译《近代美术史潮论》②初稿讫。濯足。

   十二日星期。晴。上午肖愚来，未见。午前章锡箴招饮于消闲别墅，与三弟同往，同席九人。往蟫隐庐买《敦煌石室碎金》、《敦煌零拾》各一本，《簠斋藏镜》一部二本，共泉六元。买药三种七元，水果一筐一元。下午郁达夫来，未遇，留借Hamsun小说一本，赠Bunin小说一本。

   十三日小雨。午肖愚来，假以泉四十。午后往内山书店买杂小书四本，共泉一元九角五分。晚得小峰信并《语丝》第六期十六本。

   十四日晴。午后有麟、仲芸来。敬夫来。下午得小峰信并《唐宋传奇集》下册二十五本。得赖贵富信。得庄泽宣信。

   十五日晴。午后得淑卿信，九日发。叶锄非来，未见。方仁来，未见。下午小峰来，晚同往东亚食堂夜饭。得有麟信。

   十六日晴。午后复赖贵富信。得淑卿信，十一日发。得小峰信并泉百。衣萍、玉堂来。方仁来。达夫来。

   十七日晴。午后寄有麟信。以《唐宋传奇集》分寄幼渔、季市、寿山、建功、径三、仲服。

   十八日晴。午后寄高明信。寄马开信。以《唐宋传奇集》分寄盐谷、辛岛、抑卮、公侠、璇卿、钦文。下午璇卿来。晚曙天、衣萍、小峰及其二侄来，并邀广平同至沪江春夜饭讫，往中央大会堂观暨南大学游艺会③。

   十九日星期。晴。下午往内山书店买辩证法杂书﹛四﹜四本，《进化学说》一本，共四元半。

   二十日晴。晚陈抱一招饮，不赴。

   二十一日晴。午陈抱一招饮于大东旅社，往而寻之不得。下午往内山书店买书二本，五元五角。得霁野信，十四日发。得绍原信片。得学昭信。

   二十二日晴。上午得钦文信。下午寄霁野及丛芜信并来稿。晚崔真吾来。

   二十三日晴。午后寄还静农小说稿。下午得静农信，十五日发。漱六、小峰、曙天、衣萍来。晚往内山书店买《文学と革命》一本，二元二角；《世界美术全集》第一本一本，一元六角五分。遇盐谷节山，见赠《三国志平话》一部，《杂剧西游记》五部，又交辛岛毅[骁]君所赠小说、词曲影片七十四叶，赠以《唐宋传奇集》一部。

   二十四日晴。午明之、子英同来，下午往东亚食堂饭，子英仍来寓，谈至夜。

   二十五日晴。午得开明书店所送《神话研究》及转交马湘影信，即复。午后寄静农信。寄寿山信。寄淑卿信。真吾、方仁来。下午钦文来并赠兰花三株，茗一合。司徒乔、梁得所来并赠《若草》一本。

   二十六日星期。昙。上午得宋云彬信。得小峰信并《语丝》八期，晚复。寄霁野信。林和清来，夜同往东亚食堂饭，并邀三弟及广平。

   二十七日晴。上午得吴敬夫信。晚往内山书店买书两本，共泉四元一角。

   二十八日晴。午后司徒乔来画象④。崔真吾来。

   二十九日昙。上午得霁野信，二十一日发。得季市信。得紫佩信，二十二日发。午晴。下午往内山书店买杂书四本，二元四角。得钦文信。得丛芜信，二十二日发。晚伏园来。林风眠招饮于美丽川菜馆，与三弟同往。林和清返厦门来别，未遇，留字而去。夜濯足。

   〖注释〗

   ①蔼覃象五十枚鲁迅原拟在沪装订《小约翰》五十册，故留下作者象五十枚，现决定全数在北京装订，遂将所留望.蔼覃象寄未名社。

   ②译《近代美术史潮论》鲁迅自一九二七年底译起，是日毕。先连载于《北新》半月刊第二卷第五期至第三卷第五期（一九二八年一月至一九二九年一月），后由上海北新书局出版单行本。

   ③暨南大学游艺会暨南大学于是日及次日在北四川路横浜桥中央大会堂举行“特别童子军筹款游艺会”。

   ④司徒乔来画象指司徒乔为鲁迅作炭笔速写画象。此画曾发表于一九二八年四月号《良友》画报，一九三三年七月刊入《鲁迅杂感选集》。

