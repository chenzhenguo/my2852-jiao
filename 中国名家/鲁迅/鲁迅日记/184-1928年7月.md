    1928年7月 

   一日星期。晴。上午贤桢赠杨梅甚多，午后分赠小峰一筐，即得复并《语丝》。得达夫信。得语堂信。得王任叔信并小说一册。得和清信。

   二日昙。午赵景深、徐霞村突来索稿①。得空三信。午后璇卿来。沈仲章来访未见，留许季上函而去。晚往内山书店托其为广平保险信作保，并取回《漫画大观》第四本一本，先所豫约也。

   三日昙。午后空三来，未见。得淑卿信，从三弟转来，六月二十四日发。

   四日晴。下午得小峰信，即复。得王衡信。得石民信。得徐霞村信。

   五日昙。午后寄空三信。寄小峰信。寄紫佩信。夜语堂偕二客来。

   六日昙。上午得霁野信，六月廿九日发。午后钦文来并赠茗三合。下午小峰、矛尘来。雨。杨维铨、林若狂来。晚邀诸客及三弟、广平同往中有天夜餐。

   七日晴。午得小峰柬招饮于悦宾楼，同席矛尘、钦文、苏梅、达夫、映霞、玉堂及其夫人并女及侄、小峰及其夫人并侄等。午季市来，未遇。

   八日星期。晴。上午复裘柱常信。复王衡信。午后忽雨忽晴。

   九日晴。上午得有麟信。下午钦文来。季市来。晚矛尘、小峰来。季市邀往大东食堂夜餐，同席钦文、广平及季市之子侄三人。璇卿来，未遇。三弟为托商务印书馆买来《New Book Illustration inFrance》一本，《Art and Publicity》一本，共泉八元六角。

   十日晴，热。午后赵听初来。下午钦文来。矛尘来，晚上车赴杭。收崔万秋所寄赠《母与子》一本。

   十一日晴，热。下午收大学院六月分薪水三百。寄翟永坤信。寄小峰信并稿②。以《坟》之校本③及素园译稿寄未名社。

   十二日晴，热。午后复石民信。寄淑卿信。下午得小峰信并泉百，《语丝》第二八期十七本。往内山书店买《プッソド》一本，八角。晚同钦文、广平赴杭州④，三弟送至北站。夜半到杭，寓清泰第二旅馆，矛尘、斐君至驿见迓。

   十三日晴。晨介石来。上午矛尘来。午介石邀诸人往楼外楼午餐，午后同至西泠印社茗谈⑤，旁晚始归寓。在社买得汉画象拓本一枚，《侯愔墓志》拓本一枚，三圆；《贯休画罗汉石刻象》景印本一本，一元四角；《摹刻雷峰塔砖中经》一卷，四角。晚斐君携小燕来访。矛尘邀诸人至功德林夜饭。

   十四日晴。上午介石来。矛尘、斐君来。午钦文邀诸人在三义楼午餐。下午腹泻，服药二丸。

   十五日星期。晴。午邀介石、矛尘、斐君、小燕、钦文、星微、广平在楼外楼午饭，饭讫同游虎跑泉，饮茗，沐发，盘至晚归寓。

   十六日晴。下午矛尘来，同至抱经堂买石印《还魂记》一部四本，王刻《红楼梦》一部廿四本，《百美新咏》一部四本，《八龙山人画谱》一本，共泉十四元二角。晚又至翁隆盛买茶叶、白菊等约十元。夜失眠。

   十七日晴。清晨同广平往城站发杭州，钦文送至驿。午到寓。得霁野信，六日发。得马玨信，四日〔发。得真吾信。得徐诗荃信并稿6〕。晚金溟若来，未见。得钱君匋信并《朝花夕拾》书面两千枚。

   十八日晴。午后复钱君匋信。复真吾信。寄钦文信。寄小峰信。复霁野信并书二本，书面二千。寄还招勉之稿并复信。寄矛尘信并《小约翰》二本。寄小峰信。下午金溟若偕二友来。往内山书店买书两本，二元二角。又小说一本，一元。晚黎锦明来，未见。夜达夫来。雨。

   十九日雨。下午得钱君匋信。晚北新书局送来稿件及《奔流》第二期，并《殷虚书契类编》一夹六本，是去年在厦门时托丁山购买者，又陈庆雄、杨赢牲、裘柱常、冯雪峰信，韦素园信片。得杨骚信。

   二十日雨，即晴。晚得钦文信。得紫佩信。得黎锦明信。复冯雪峰信。寄还杨赢生小说稿。

   二十一日昙。上午得侍桁信，门司发。午后复黎锦明信。骤雨一陈即晴。

   二十二日星期。晴，热。上午得矛尘信。得小峰信。午后达夫来。下午陈望道，汪馥泉来。胡[吴]祖藩来。得小峰信并《语丝》、《北新》。得戴望舒信。得高明信。寄小峰信。复素园信。

   二十三日晴，热。午后以《奔流》及《语丝》寄季黻及淑卿。往内山书店买书四种，四元五角。《世界美术全集》（18）一本，一元七角。下午得钦文稿。

   二十四日晴，热。无事。

   二十五日晴，大热。晚得小峰信并泉百。得GF信。得丛芜信。收《谷风》第二期一本。夜浴。

   二十六日昙，大热。午后杨维铨来。下午雨一陈。晚复康嗣群、戴望舒信。

   二十七日雨。上午收《医学周刊集》一本并丙寅医学社⑦信。晚寄小峰信。

   二十八日昙。午前达夫来。午后晴。晚语堂来。

   二十九日星期。晴。无事。

   三十日晴。晨复金溟若信。寄钦文信。得淑卿信，二十三日发。下午托三弟从商务印书馆买来《续古逸丛书》单本两种五本，《四部丛刊》单本三种四本，《元曲选》一部四十八本，共泉二十元四角。小峰来谈，晚饭后归去。

   三十一日昙，下午小雨。无事。

   〖注释〗

   ①赵景深、徐霞村突来索稿徐霞村等拟办刊物《熔炉》，是日中午偕赵景深来向鲁迅约稿，鲁迅未允。

   ②疑为发《语丝》第四卷第二十九期稿。

   ③《坟》之校本未名社拟重印《坟》，鲁迅将该书校订后寄去。重排本于一九二九年三月出版。

   ④赴杭州鲁迅与许广平应许钦文、章廷谦之邀往杭州游憩。

   ⑤至西泠印社茗谈鲁迅是日谈话内容，主要有关萧伯纳和高尔基的作品，并及中国的绘画雕刻等。

   ⑥即《谈谈复旦大学》。徐诗荃作，署冯珧。鲁迅将之发表于《语丝》周刊第四卷第三十期（一九二八年七月二十三日）。此文揭露了复旦大学的腐败现象，致遭该校出身的国民党浙江省党部委员许绍棣之忌，成为该省党部一九三〇年呈请通缉鲁迅的原因之一。

   ⑦丙寅医学社医学团体。一九二六年（夏历丙寅）八月在北京成立，故名。主持人杨济畴。

