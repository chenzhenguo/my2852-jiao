    1928年8月 

   一日昙，午小雨即晴。得钦文信。下午达夫来。

   二日昙。上午达夫来并赠杨梅酒一瓶。得丛芜信，七月廿六日发。下午往内山书店买书三本，七元八角。

   三日雨。上午得方仁信。下午晴。寄丛芜信并还稿。寄淑卿信。寄矛尘信。寄小峰信，附丛芜笺。以刊物寄羡蒙、方仁、紫佩。

   四日雨。晚因小峰邀，同三弟及广平赴万云楼夜饭，同席为尹默、半农、达夫、友松、语堂及其夫人、小峰及其夫人，共十一人。从商务印书馆取来托其代购之《The Modern Woodcut》一本，付泉三元四角。

   五日星期。晴。下午郑介石来。

   六日晴。午后得霁野信，七月卅一日发。晚同三弟往四近看屋①。

   七日晴。上午得杨维铨信，下午复。寄方仁信。晚收大学院七月分薪水泉三百。

   八日晴。上午得王衡信。午后托三弟从中华书局买石印《梅花喜神谱》一部二本，一元五角。下午达夫来。

   九日昙。上午得有麟信。下午得小峰信并《北新》、《语丝》及泉一百，即复。晚同三弟往邻弄看屋。夜雨。

   十日小雨。上午内山书店送来《世界文化史大系》下卷一本，下午又往买杂〔书〕三种，共泉十四元五角。得徐思荃信。

   十一日昙。无事。夜雨。

   十二日星期。昙。上午得杨维铨信。午晴。下午小峰赠蒲陶一盘，《曼殊全集》两本。

   十三日晴。午后璇卿自北京来，并持来母亲所给果脯两种。

   十四日晴。上午得语堂信。得春台信，澳门发。

   十五日昙。上午得矛尘信，晚复。寄杨维铨信并泉五十。

   十六日昙。上午内山书店送来《漫 大 》一本。晚往内山书店。夜雨。

   十七日晴。上午得有麟信。下午得矛尘信。语堂来。

   十八日晴。上午得杨维铨信。

   十九日星期。晴，热。上午收杭州抱经堂所寄《奇觚室吉金文述》一部十本，泉十四元二角，矛尘代买。下午收小峰所送《语丝》及《曼殊全集》等。得GF信。得翟永坤信。得素园信。晚柳亚子邀饭于功德林，同席尹默、小峰、漱六、刘三及其夫人、亚子及其夫人并二女。

   二十日晴。上午得矛尘信。午后寄矛尘信。下午洙邻兄来，赠以《唐宋传奇集》一部。夜康嗣群来。

   二十一日昙。上午得方仁信并稿。达夫及映霞小姐自吴淞来，赠打粟干②一把。午钦文自杭来，赠酱肘子四包，菱四包。内山书店送来《世界美术全集》第十九本一本，价一元七角。夜出街买火酒。濯足。

   二十二日晴。上午得马仲殊信。得杨维铨信。洙邻兄寄赠《红楼梦本事考证》一本。下午杨维铨来。夜发热，似流行性感冒，服规那丸共四粒。

   二十三日晴。下午得小峰信及《北新》、《奔流》并泉百。仍发热，服阿思匹灵片三次。

   二十四日晴。上午得侍桁信并稿。得小峰信附达夫笺并稿。以《奔流》及《语丝》寄季市、方仁。午后寄小峰信。立峨回去，索去泉一百二十，并攫去衣被什器十余事。夜黎锦明来。热未退，仍服阿思匹林片三回。

   二十五日晴，热。上午杨维铨来。下午钦文来并赠橙花一合。热稍退，仍服药。

   二十六日星期。晴。上午得肖愚信并稿。午后达夫来并交《大众文艺》稿费十元。下午往内山书店，遇蒋径三，值大雨，呼车同到寓，夜饭后去。

   二十七日昙。上午得淑卿信，二十一日发。

   二十八日晴。下午杨维铨来。晚复侍桁信。复方仁信。复淑卿信。

   二十九日晴。上午得钦文信。得黎锦明信。得周向明信。杨维铨来。下午徐诗荃来，未见。得小峰信并《语丝》，即复。晚复黎锦明信。

   三十日晴。上午得徐诗荃信。下午金溟若来。得杨维铨笺并诗稿。收钦文小说稿。收受古堂书目一本。

   三十一日晴。上午达夫来。下午小峰来。徐思荃来。

   〖注释〗

   ①往四近看屋因原寓所后门某邻居经常无理取闹，故觅屋迁居。九月九日自景云里二十三号移至十八号。

   ②打粟干甜高粱，上海俗称甜芦粟。

