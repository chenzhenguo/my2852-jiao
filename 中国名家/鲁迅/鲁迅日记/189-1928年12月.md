    1928年12月 

   一日晴。上午真吾来。午后昙。晚玉堂来。夜同柔石、三弟及广平往光陆大戏院看电影：《暹罗野史》。

   二日星期。晴。午后得小峰信并泉百。下午往内山书店。

   三日雨。无事。

   四日昙，冷。上午得钦文信。得杨维铨信。下午和森来，交以火腿一只，铝壶一把，托寄母亲。收未名社所寄《黑假面人》两本。

   五日昙。上午寄侍桁信。寄小峰信。

   六日昙。上午得矛尘信。下午达夫来。夜杨维铨来。

   七日昙。下午内山书店送来《芸术之社会的基础》一本，一元一角。得小峰信并《北新》、《语丝》。得翟永坤信。得招勉之信。

   八日雨。上午真吾来。下午时有恒来，不见。往内山书店。

   九日星期。雨，下午霁。夜望道来。柔石同画室来①。收大江书店稿费十五元。

   十日晴。下午得吴曙天信，即复，并假以泉五十。公侠来，并赠《Goethe's Brief und Tagebucher》一部二本。

   十一日昙。上午得侍桁信并稿。午后达夫来。下午得徐翼信。晚小峰来。夜雨。

   十二日昙。午后杨维铨来。下午小雨。往内山书店买《Oルクス主遗者之见 トルストイ》一本，七角。又《最新生理学》一本，八元二角，赠三弟。托方仁买来《Holy Bible》一本，有图九十余幅，九元。得达夫信。

   十三日昙。午后寄达夫信。晚小雨。得金溟若信并稿。

   十四日雨。下午达夫来。下午托方仁买书两本，共泉十三元二角。

   十五日昙。上午郑介石来，未见。午后真吾来。

   十六日星期。昙。上午寄裘柱常信并《朝华》两期。得季市信。下午曙天来并赠《种树集》一本。

   十七日晴。上午得张友松信，下午复。得马珪信。得侍桁信并丸善书店书目两本。晚往内山书店。夜得季市名片，取去藤箧一只。

   十八日晴。上午寄张友松信。收商务馆稿费六十。下午友松来。

   十九日晴。上午得徐诗荃信并稿。下午得有麟信。得小峰信并《语丝》、《奔流》等，又版税泉一百。得无锡中学信，夜复。

   二十日昙。下午复许天虹信。复陈翔冰信。复金溟若信。晚往内山书店买《世界文学と无产阶级》及《巴黎之忧郁》各一本，共三元。

   二十一日晴。午后寄还黄守华稿。以刊物寄许羡蒙、淑卿、子佩。下午真吾来。得刘衲信。夜邀前田河广一郎、内山完造、郁达夫往中有天夜饭。托真吾寄李小峰信并稿②。

   二十二日晴。上午得冬芬信并稿。得赵景深信③。下午理发。

   二十三日星期。晴。午曙天、衣萍来。下午往内山书店。夜杨维铨来。

   二十四日昙。上午得侍桁信并稿。下午子英来。张友松、夏康农来，未见。托方仁在广学会买《伊索寓言》画本一本，四元四角。

   二十五日晴。上午得张友松信。午收赵景深所赠《中国故事研究》一本。下午〔托〕广平寄小峰信。下午张友松、夏康农来。季市来，赠以《而已集》及《奔流》、《语丝》等。晚同季市往内山书店。

   二十六日昙。下午金溟若来，未见。

   二十七日昙。上午得陈翔冰信。得淑卿信，二十二日发。下午雨。寄侍桁信。往内山书店买《历史底唯物论入门》一本，《板 之作 方》一本，共三元二角。又《生理学粹》一本，四元四角，以赠三弟。

   二十八日晴。上午得子英信。得李秉中信。午后肖愚来。达夫来。寄矛尘信。复刘衲信。复抱经堂信。寄还刘绍苍、邵士荫、李荐侬来稿，各附一笺。

   二十九日晴。上午寄李秉中信。得林和清信并稿。午后真吾来。晚石民来。夜蓬子来。

   三十日星期。昙。午后内山完造赠宇治茶及海苔细煮各一合。下午寄翟永坤信并还来稿。晚杨维铨来，因并邀三弟及广平同往陶乐春，应小峰之邀，同席十三人。

   三十一日昙。上午收大学院十一月分薪水泉三百。徐蔚南寄赠《奔波》一本。下午寄子英信。寄马开信。寄淑卿信。晚往内山书店买《支那革命之现阶段》一本，又《美术全集》第八本及《业间録》一本，共泉五元一角也。夜得淑卿信，二十五日发。三弟为代买CIMA表一只，值十三元。

   〖注释〗

   ①画室来冯雪峰来访时，曾与鲁迅商议编译马克思主义文艺理论丛书事。后定名为《科学的艺术论丛书》。

   ②寄李小峰……稿待查。

   ③得赵景深信信中报告欧洲纪念托尔斯泰的消息。鲁迅在《奔流》第一卷第七本《编校后记》中曾引用此信。

