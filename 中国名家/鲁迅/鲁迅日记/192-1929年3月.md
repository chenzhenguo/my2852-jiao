    1929年3月 

   一日风，雨。上午达夫来，未见，留稿而去。寄季市信并英译《三民主义》一本。夜达夫及映霞来。濯足。

   二日晴。上午内山书店送来从芸草堂购得之画谱等四种，共泉十元五角。得钦文信。下午往内山书店取《世界美术全集》第二十一本一册，一元七角。

   三日星期。昙。下午复钦文信。复石民信。寄小峰信。

   四日微雪，下午晴。往内山书店，又往北新分店。

   五日晴。上午寄大华印刷公司信。寄小峰信。得季市信。下午借朝华社泉五十。晚林和清及其子来。通夜校《奔流》①稿。

   六日晴。上午寄林语堂信。寄高峻峰信。午后寄淑卿信。寄季市信。寄盐谷节山信。往内山书店买月刊两种。得大华印刷局笺，即复。寄小峰信。下午寄日本其中堂书店信并金十二圆。晚得小峰信并版税泉百。得钟贡勋信。

   七日晴。午后同真吾、方仁往中美图书馆买Drink-water's 《Outline of Literature》一部三本，二十元；J.Austen插画Byron's 《Don Juan》一本，十五元。

   八日晴。午后往内山书店买《リウエトロCマ诗集》一本，七角。得钦文信并信笺四十余种②。从商务印书馆向德国函购《Das Holzschnittbuch》一本，三元二角。夜邀柔石、真吾、方仁、三弟及广平往ISIS电影馆观《Faust》③。

   九日晴。上午得张天翼信并稿。得缪崇群信并稿。下午寄钦文信。寄矛尘信。寄达夫信。晚陈望道来。

   十日星期。昙。下午达夫来。夜杨维铨、林若狂来。

   十一日晴。上午得侍桁信。杨维铨来。下午往内山书店。夜雪峰来。

   十二日晴。上午得马玨信。下午高峻峰来，交以稿费八十。寄石民信并还介绍稿。得矛尘信。

   十三日晴。下午吕云章送来矛尘所代买茗三斤。

   十四日晴。上午得钦文信。下午秋芳来。

   十五日晴。下午得小峰信并《奔流》编辑费五十元及《语丝》等。

   十六日晴。上午往内山书店买《西欧囝案集》一本，五元五角。《诗ト诗论》一本，一元六角。徐旭生来。午后寄矛尘信。晚张梓生来。

   十七日星期。晴。晚同柔石、方仁、三弟及广平往陶乐春，应小峰招饮，同席为语堂、若狂、石民、达夫、映霞、维铨、馥泉、小峰、漱六等。夜风。

   十八日晴。上午得李霁野信。下午李宗武来，不见。得衣萍信。

   十九日晴。午后往内山书店买书三本，共泉十一元。

   二十日晴。上午得李宗武信。夜杨维铨来。雪峰来。伏园、春台来。

   二十一日晴。上午得其中堂信片。得淑卿信，十五日发。

   二十二日晴。上午收未名社所寄《黄花集》两本。下午收其中堂所寄《唐国史补》及《明世话》各一部，共泉五元六角。夜达夫来。

   二十三日晴。上午寄其中堂书店信。寄霁野信。寄淑卿信。得季市信。下午寄许羡蒙《语丝》满一年。往内山书店。寄韦素园信。

   二十四日星期。小雨。下午寄马开信。寄钦文信。寄季市信。

   二十五日昙。上午寄侍桁信并泉十元，托买书。下午雨。

   二十六日昙。上午寄小峰信。下午达夫来。得侍桁信并稿。晚得小峰信并版税泉一百及《奔流》、《语丝》、《北新》月刊等。得乌一蝶信。得何水信。得查士骥信。

   二十七日晴。下午张友松来。杨维铨来。寄季市、淑卿《奔流》等。寄小峰信。得侍桁信并稿。

   二十八日小雨。上午得友松信。得钦文信。下午往内山书店买文艺书四种，共泉九圆五角。夜雪峰来，赠《流冰》一本。雨。

   二十九日昙。午后寄侍桁信。复乌一蝶信。复友松信。寄达夫信。下午往内山书店。洙邻来，赠以《游仙窟》一本。雨。

   三十日晴。上午得冬芬信。午后理发。往内山书店取《世界美术全集》（廿二）一本，一元六角。

   三十一日星期。晴。上午得刘衲信。徐诗荃送来照相一枚。午后同柔石、真吾、三弟及广平往观金子光晴浮世绘展览会，选购二枚，泉廿。往北新书局买《游仙窟》一本。往中国书店买《常山贞石志》一部十本，八元。往东亚食堂夜餐。

   〖注释〗

   ①校《奔流》指校该刊第一卷第九本清样。

   ②信笺四十余种指委托许钦文自杭州浣花斋所购信笺。

   ③《Faust》《浮士德》。根据歌德诗剧改编的电影。

