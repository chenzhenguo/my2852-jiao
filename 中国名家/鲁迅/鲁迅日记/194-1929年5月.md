    1929年5月 

   一日晴。上午得季市信。下午得小峰信并杂志。晚雪峰来。

   二日晴。上午得有麟信。同广平往内山书店买书三本，共泉二元二角。下午曙天来，未见，还泉二十。小峰来并交版税泉三百。

   三日晴。上午望道来，未见。午后复有麟信。复季市信。以期刊等寄季市、淑卿。寄还陈瑛及叶永蓁稿并复信。夜濯足。

   四日晴。午后内山书店送来《世界美术全集》（9）一本。下午张友松、夏康农来。晚张梓生及其子来。夜冯雪峰、姚蓬子来。

   五日星期。晴。午后往内山书店。下午得舒新城信，即复。小峰令人送《壁下译丛》来，即复。晚倪文宙、胡仲持来，赠以《译丛》。夜雨。

   六日雨。夜张梓生来。

   七日昙。午后得韦素园信片。下午寄侍桁信。寄季市及淑卿《壁下译丛》。托方仁买来《一九二八年欧洲短篇小说集》及《PeterPan》各一本，共泉十一元六角。

   八日晴。上午得侍桁信。得刘衲信。午后同真吾、方仁及广平看各书店，因赛马多停业者，归途往内山书店买书两本，泉五元半。

   九日晴。无事。下午日食，因昙不见。

   十日晴。上午得有麟信，下午复。复刘衲信。复唐依尼信。访友松，交《奔流》稿①。往内山书店买《新兴文学全集》一本，一元一角。得董秋芳信并稿。得张天翼信并稿。

   十一日昙。午后达夫来。杨骚来。下午雨。望道来。晚雪峰来。

   十二日星期。雨。下午衣萍及曙天来，各赠以《木刻集》之二②一本。托真吾寄李小峰信。托广平寄张友松信。略集行李③。

   十三日晴。晨登沪宁车，柔石、真吾、三弟相送，八时五十分发上海，下午三时抵下关，即渡江登平津浦通车，六时发浦口。

   十四日昙，下午雨。在车中。

   十五日晴，风。午后一时抵北平，即返寓。下午托淑卿发电于三弟。紫佩来。

   十六日晴。晨寄三弟信，附致广平函一封。下午李霁野来，未见。

   十七日晴。午后陶望潮来。下午往未名社，遇霁野、静农、维钧。访幼渔，未遇。夜濯足。

   十八日昙，风。上午韦丛芜来。下午幼渔来。李秉中来。寄广平信，附与柔石笺。夜得广平信，十四日发。

   十九日星期。晴。上午冯文炳来。下午紫佩、冬芬来。

   二十日晴，风。上午得广平信，十六日发。午后访兼士，未遇。访尹默还草帽。赴中央公园贺李秉中结婚，赠以花绸一丈，遇刘叔雅。下午访凤举、耀辰，未遇。访徐旭生，未遇。寄柔石书四本，三弟转。翟永坤来，未遇。李霁野来，未遇，留赠《不幸者的一群》五本。

   二十一日晴，风。上午得韦丛芜信。午后寄广平信。访陶望潮。访徐吉轩。下午往直隶书局遇高朗仙。往博古斋买六朝墓铭拓片七种八枚，共泉七元。得广平信，十七日发，附钦文信。得三弟信并汇款百元，十七日发。

   二十二日晴。上午得广平信，十八日发。下午凤举来。晚往燕京大学讲演。④二十三日晴。上午北京大学国文系代表六人来。午后寄广平信。往伊东寓拔去一齿。往商务印书馆取三弟所汇款。从静文斋、宝晋斋、淳菁阁蒐罗信笺数十种，共泉七元。

   二十四日晴。晨寄三弟信，附致广平函。寄钦文信。上午郝荫潭、杨慧修、冯至、陈炜谟来，午同至中央公园午餐。下午得广平信二封，一十九发，一二十发。晚张目寒、台静农来。

   二十五日晴。午后寄侍桁信。寄广平信。往孔德学校访马隅卿，阅旧本小说，少顷幼渔亦至。下午访凤举，未遇。往未名社谈至晚。

   二十六日星期。晴。下午紫佩来。

   二十七日晴。上午寄广平信。往东亚公司买插画本《项羽と刘邦》一本，泉四元六角。往伊东牙医寓。李秉中、陈瑾琼来，未遇。得张凤举信。下午得三弟信，廿一日发。得广平信，廿一日发。得北大国文学会信，约讲演。晚再往伊东寓补一齿，泉五元。凤举、旭生邀饮于长美轩，同席尹默、耀辰、隅卿、陈炜谟、杨慧修、刘栋业等，约十人。

   二十八日晴。上午马隅卿来。得望潮信，即复。午后寄侍桁信。寄广平信。往松古斋及清闲阁买信笺五种，共泉四元。往观光局问船价。晚访幼渔，在其〔寓〕夜饭，同坐为范文谰君及幼渔之四子女。李霁野来访，未遇。孙祥偈、台静农来访，未遇。

   二十九日晴。上午得子佩信。杨慧修来。李秉中遣人送食物四种。午后寄广平信。下午往未名社，晚被邀至东安市场森隆晚餐，同席霁野、丛芜、静农、目寒。七时往北京大学第二院演讲⑤一小时。夜仍往森隆夜餐，为尹默、隅卿、凤举、耀辰所邀，席中又有魏建功，十一时回寓。

   三十日晴。晨目寒、静农、丛芜、霁野以摩托车来邀至磨石山西山病院⑥访素园，在院午餐，三时归。冬芬在坚俟，斥而送之⑦。得广平信二函，廿三及廿五日发，下午复。得小峰信，廿五日发。晚静农及天行来，留其晚餐。

   三十一日晴。午后金九经偕冢本善隆、水野清一、仓石武四郎来观造象拓本。下午紫佩来，为代购得车券一枚，并卧车券共泉五十五元七角也。

   〖注释〗

   ①交《奔流》稿托张友松代校《奔流》第二卷第一本稿。

   ②《木刻集》之二即《近代木刻选集（2）》。为《艺苑朝华》第三辑。

   ③略集行李鲁迅将于十三日赴北平探亲。此次探亲前后共二十四天，于六月五日回沪。

   ④往燕京大学讲演燕京大学，美国基督教会在北平所办的大学。一九一九年至一九二〇年由北通州协和大学、北京汇文大学、华北女子协和大学合并而成。是日鲁迅往讲《现今的新文学的概观》，记录稿后收入《三闲集》。

   ⑤往北京大学第二院演讲讲稿佚。

   ⑥磨石山西山病院磨石山，通称“模式口”，在北京西郊，邻名胜区“八大处”。西山病院，全称“西山福寿岭疗养院”。

   ⑦冬芬在坚俟，斥而送之冬芬即董秋芳。鲁迅对他在此前的行为失检处予以批评。

