    1929年10月 

   一日晴。上午得杨律师信。午后秋田义一来，赠油绘静物一版，假以泉五。下午往福民医院，与广平商定名孩子曰海婴。得何春才信。

   二日昙。上午友松赠仙果牌烟卷四合。午后修甫来。往福民医院。往内山书店。晚得达夫信。夜同三弟往福民医院，又之市买一帽，直三元。

   三日晴。晨复达夫信。寄钦文信。上午得叶永蓁信。友松来，即导之往福民医院诊察。视广平。

   四日晴。下午往福民医院。

   五日晴。上午寄霁野信并开明书店收条。午后友松来。下午季市来。往福民医院看广平。夜为柔石校《二月》讫。

   六日星期。晴。上午得淑卿信，二日发。往福民医院。夜雨。

   七日昙。午后往福民医院。往内山书店买《弁讵法》及《唯物的弁讵》各一本，共泉一元五角。又昭和三年板《锞赏 选》一帖八十枚，六元五角。晚得石民信。夜与三弟饮佳酿酒，金有华之所赠也。

   八日晴。午后得金溟若信。托三弟从商务印书馆寄自欧洲之书三种到来，托方仁去取，共泉十元五角。往福民医院。晚得史济行信。

   九日晴。上午寄淑卿信。泽村幸夫来，未见。午后得友松信。往福民医院。下午往内山书店。付朝华社纸泉百五十。得侍桁信并稿，济南发。夜方仁来假泉三十。托柔石送还石民译稿。

   十日晴。上午往福民医院付入院泉七十，又女工泉廿，杂工泉十。下午同三弟、蕴如往福民医院迓广平及海婴回寓。金溟若来，不见。达夫来，赠以佳酿酒一小瓶。晚夏康农来。

   十一日晴。上午内山赠孩子涎挂一个，毯子一条。下午得谢敦南信。夜得秋田信。

   十二日晴。午后秋田义一来为海婴画象，假以泉十五。夜译《艺术论》①毕。

   十三日星期。晴。上午得罗西信。未名社寄来《蠢货》五本。下午寄雪峰信并《艺术论》译稿一份。夜往街闲步。

   十四日雨。午杨律师来，交北新书局第二期板税泉二千二百，即付以手续费百十。下午季市来。复罗西信并还稿二篇。晚收季志仁从法国寄来之《LeBestiaire》一本，价八十佛郎。夜往内山书店。付雪峰校对费五十。付朝华社泉五十。

   十五日雨。午后得雪峰信并还泉五十。下午达夫来。夜仍以泉交雪峰。

   十六日晴。上午得侍桁信。得丛芜信。下午请照相师来为海婴照相。

   十七日晴。上午代广平寄张维汉、谢敦南书各一包。午后修甫来。下午复侍桁信。复丛芜信。下午往内山书店买《若 ソ エトロCャ》一本，泉二元。夜同三弟、贤桢及煜儿往街买物。

   十八日晴。上午携海婴往福民医院检查，无病，但小感冒。下午赴街买吸入器②及杂药品。晚得钦文信。

   十九日晴。上午得叶永蓁信。午后往内山书店买小书两本，共泉一元四角也。下午寄小峰信，晚得复。夜出市买茶叶两筒。

   二十日晴。星期。午后复小峰信。寄季市信。下午上街取照相，未成。魏金枝来。柔石得Gibbings信并木刻三枚以给我。得霁野信。

   二十一日晴。上午复霁野信。寄达夫信。午得友松信。夜同三弟往街买青森频果，在店头遇山上正义，强赠一筐，携之而归。

   二十二日晴。上午得友松信。下午取海婴照相来。托蕴如买小床、药饵、火腿等，共用泉四十五元。夜得绍原信片，即复。得田夫信，即复。

   二十三日晴。午后得季市信。以海婴照相寄谢敦南及淑卿。下午往内山书店取《世界美术全集》（十）一本，又杂书二本，共泉八元二角。

   二十四日晴。午后得淑卿信。得侍桁信并稿，即复。晚访久米治彦医士，为广平赠以绸一端。得罗西信，即复。得川岛信。

   二十五日昙。午后寄还投《奔流》稿八件。下午往内山书店。晚得季志仁信并稿。得徐诗荃信，柏林发。友松来。

   二十六日昙。午后寄母亲小说及历本，淑卿《奔流》及《朝华》，子佩《语丝》。下午朱君来。石民、衣萍、曙天、小峰、漱六来，并赠孩子用品。得王宗城信并稿。夜康农、友松来。倪文宙、张梓生来。

   二十七日星期。昙。上午得侍桁信。下午修甫、友松来，并赠毛线一包。

   二十八日晴。上午寄矛尘信。寄淑卿信。午后季市来并赠海婴衣冒。收教育部编辑费三百。友松来。寄小峰信并稿。下午往内山书店买《囝案资料丛书》六本，杂书三本，共泉十七元三角。

   二十九日昙。午后达夫来。

   三十日小雨。上午得罗西信。

   三十一日小雨。上午寄霁野信并《文艺与批评》五本，还作者像片③一张。午后友松来。夜律师冯步青来，为女佣王阿花事。

   〖注释〗

   ①《艺术论》俄国蒲力汗诺夫著。

   ②吸入器治疗支气管炎症的医用喷雾器。

   ③即卢那卡尔斯基像片。

