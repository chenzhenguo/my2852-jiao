    1930年4月 

   一日晴。上午广平来。晚同柔石、侍桁往东亚食堂晚餐。夜回寓。得紫佩信。得石民信。

   二日晴。午后复石民信。复朱企霞信。寄诗荃信。晚望道来。

   三日昙。上午托三弟从商务印书馆买来《新郑古器图录》一部二本，泉五元六角。午后雨。下午高峻峰来。晚得黎锦明信。得乐芬信，即复。

   四日昙。下午映霞来。晚寄陈望道信。石民来。

   五日晴。上午得段雪生信。下午寄紫佩信，附三、四月家用二百元，托转交。夜圣陶、沈余及其夫人来。

   六日星期。晴。晚侍桁邀往东亚食堂晚膳，同席为雪峰及其夫人、柔石、广平。夜寄宿邬山生寓，为斋藤、福家、安藤作字。

   七日微雨。上午广平来。午后往齿科医院治疗。理发。在内山书店买书三本，共泉六元。下午得汤振扬信。得盐谷温诸君纪念信片。晚三弟来。

   八日雨。上午广平来。午后寄黎〔锦〕明信并还小说稿。下午看定住居①，顶费五百，先付以二百。夜柔石、侍桁来。广平来。雪峰来。

   九日昙，风。午前广平来。得汤振扬信。午后季市来。三弟来。雪峰、蓬子来。寄淑卿信。寄小峰〔信〕。夜三弟来。侍桁、柔石来。雨。

   十日昙，风。午前广平携海婴来。下夜大雷雨彻夜。浴。

   十一日昙。午前广平来。得母亲信，三日发。下午雪峰来并交为神州国光社编译《现代文艺丛书》合同一纸。柔石来。晚得小峰信，并志仁、林林稿费共卅二元。以海婴照片一枚寄母亲。三弟来，少顷广平来，遂同往东亚食堂晚膳，又少顷蕴如导明之来，即邀之同饭。夜侍桁来。

   十二日晴。上午广平来。得母亲信，六日发，附李秉中函，晚复。三弟来。收诗荃所寄《柏林晨报》两卷。夜柔石来。雪峰来。得方善竟信并《新声》四张，另有《希望》数张，属转寄孙用，即为代发。

   十三日星期。雨。上午广平来。午后复李秉中信。复方善竟信。

   十四日小雨。上午广平来。得紫佩信。寄曹靖华信。午后往齿科医院治疗。寄季志仁稿费二十六元并发信。晚三弟来。

   十五日昙。午后广平来。夜侍桁来。雪峰来。

   十六日晴。上午广平携海婴来。午后得冰莹信。下午得小峰信并《美术史潮论》版税三百十五元。侍桁来，同往市啜咖啡，又往内山书店杂志部阅杂志。夜柔石、三弟来。得诗荃信，三月二十七日发。

   十七日晴。上午以《萌芽》分寄诗荃、矛尘、季市。下午达夫、映霞来。晚与三弟及广平往东亚食堂饭。复小峰信。夜浴。小雨。

   十八日晴。上午广平来。得张友松信。午后复冰莹信。柔石来。付新屋顶费三百。晚雪峰来。内山君邀往新半斋夜饭，同席十人。

   十九日昙。上午广平来。下午雨。李小峰之妹希同与赵景深结婚，因往贺，留晚饭，同席七人。夜回寓。

   二十日星期。晴。上午得杨律师信。

   二十一日晴。午后往齿科医院试模，付泉五十。往内山书店。得任子卿信。寄达夫信。寄诗荃信。下午得小峰信，即复，并交纸版三种。

   二十二日雨。上午寄小峰信。收《萌芽》稿费十五元。

   二十三日晴。上午同王蕴如及广平、海婴往齿科医院。携海婴往理发店剪发。下午收《鼓掌绝尘》一本，李秉中寄赠。得紫佩信。

   二十四日昙。上午得小峰值并书五本，即转赠侍桁、柔石、雪峰、蓬子、广平。午后得苏流痕信，即复。下午晴。往上海齿科医院试模。往内山书店买书三种，共泉十一元。晚复友松信。寄望道信并稿。

   二十五日昙。上午得叶锄非信。夜阅《文艺研究》第一期原稿讫。

   二十六日晴。午后寄望道信并稿②。往上海齿科医院补齿讫。往内山书店取《世界美术全集》（13）一本，一元八角。杨律师来并交北新书局所付版税千五百。下午中美图书公司送来《Ten Polish Folk Tales》壹册，付直三元。晚望道来。得胡弦信并稿，即转雪峰。

   二十七日星期。昙。上午得水沫书店信。得石民信并诗。由商务印书馆从德国购来《Die Schaf-fenden》第二至第四年全份各四帖，每帖十枚，又第五年份二帖共二十枚，下午托三弟往取，计值四百三十二元二角。每枚皆有作者署名，间有著色。夜雨。失眠。

   二十八日昙。上午携海婴往福民医院诊。得母亲信，二十日发。得李秉中信。午后中美图书公司送来GroPPer：《56 Drawings of Soviet Russia》一本，价六元。下午往齿科医院。往内山书店。

   二十九日昙。上午得上海邮务管理局信，言寄矛尘之《萌芽》第三本③，业被驻杭州局检查员扣留。下午收四月分编辑费三百。得诗荃信并照相两枚，十日发。寄紫佩信并五月至七月份家用共三百，托其转交。夜小雨。

   三十日昙。上午同广平携海婴往福民医院诊。午后同三弟往齿科医院。往内山书店。三弟赠野山茶三包。收诗荃所寄在德国搜得之木刻画十一幅，其直百六十三马克，约合中币百二十元。又书籍九种九本，约直六十八元。

   〖注释〗

   ①看定住居指北四川路一九四号拉摩斯公寓（即今北川公寓）。旧时上海租屋，须向原住户付一笔作为让渡承租权利的酬金，称顶费。

   ②为《文艺研究》第一期原稿。鲁迅编讫后寄陈望道付排。

   ③《萌芽》第三本应作《萌芽》第四期。

