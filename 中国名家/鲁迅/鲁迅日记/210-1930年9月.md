    1930年9月 

   一日小雨。上午为海婴往仁济堂买药。晚得孙用信。得王方仁信并画信片三枚，八月十四日柏林发。得诗荃信并自作木刻二枚，十五日发。

   二日昙，下午雨。得李秉中信。得杨律师信，即复。寄邵铭之信。晚铭之来，邀之往东亚食堂夜饭。

   三日雨。上午往仁济堂买药。下午复李秉中信。复孙用信。以书三本寄诗荃。寄紫佩信。寄李小峰信。

   四日雨。午后往杨律师寓取北新书局版税七百四十。下午晴。往内山书店买《史底唯物论》一本，《独逸基础单语四〇〇〇字》一本，共四元六角。买食品四种赠阿玉、阿菩。

   五日雨，午晴。下午寄TаТВЯНаKpаВЦВОЙ书两包。寄诗荃信。

   六日时晴时雨。下午为海婴往仁济堂买药。买《露语四千字》一本，《マトリヱ》（九月号）一本，共泉四元三角。托三弟由商务印书馆汇绍兴朱积成泉百。收大江书店版税泉肆十八元五角三分八厘。得君智信。得孙用信。

   七日星期。晴。下午三弟来。晚访史沫特列女士。

   八日晴。上午收七月分编辑费三百。下午得朱宅信。得钦文信。

   九日晴，下午风。晚上街买滋养糖二瓶、点心四种。

   十日昙，风。上午往春阳写真馆照相。得小峰信。下午收靖华所寄《十月》一本，《木版雕刻集》（二至四）共叁本，其第二本附页烈宁像①不见，包上有“淞沪警备司令部邮政检查委员会验讫”印记，盖彼辈所为。书系八月廿一日寄，晚复之。往三弟寓。雨。

   十一日昙，上午雨。无事。

   十二日晴。下午往内山书店买书两本，五元。得朱宅信。广湘来。晚三弟来。收诗荃所寄CarlMeffert作《Zement》木刻插画十枚，直一百五十马克，上海税关取税六元三角。又《海兑培克日报》两卷。

   十三日昙。上午收《十月》稿费三百，捐左联五十，借学校②六十。下午往内山书店买《新洋画研究》（1）一本，四元。

   十四日星期。晴。午后三弟来，同往西泠印社买《悲盦墨》十集一部，二十七元；《吴仓石书画册》一本，二元七角。又为诗荃买《悲盦墨》三本（每三.四元），《吴仓石书画册》一本（同上），又《花果册》一本（一.六），《白龙山人墨妙》第一集一本（二.六），共泉十三元六角。伤风，服阿斯匹灵。

   十五日昙，下午雨。得靖华信，八月廿七日发。得有麟信。

   十六日昙。午后得季市信。得杨律师信。下午内山书店送来《庀重》一本，其直卅四元。夜雨。为广湘校《静静的顿河》毕。

   十七日昙。午后往杨律师寓取北新书局版税泉七百六十元，尚系五月分。友人为我在荷兰西菜室作五十岁纪念③，晚与广平携海婴同往，席中共二十二人，夜归。

   十八日晴，风。上午达夫来。

   十九日晴。上午季市来。蔡君来。致苏联左翼作家笺。以照相赠乐芬、史沫特列、内山。得紫佩信。晚内山假邻家楼设宴宴林芙美子，亦见邀，同席约十人。

   二十日晴。下午寄母亲信。晚复靖华信。夜发热。

   二十一日星期。昙。上午往石井医院诊。

   二十二日昙。上午寄小峰信。雨。午后往内山书店取《生物学讲座》（八）一部七本，直四元。晚三弟来，以《生物学讲座》八函赠之。得君智信。得伦敦金鸡公司寄来之《The 7thMan》一本，其直十元，已于去年付讫。

   二十三日晴。上午往石井医院诊。寄诗荃书两包，计六本，附照相一枚。寄尚佩吾信，并由先施公司寄婴儿自己药片一打，海参两斤。寄钦文信。下午买米五十磅，五元九角。晚收诗荃所寄关于文艺书籍五本，其直十六元二角。

   二十四日昙，午晴。下午收未名社所寄《坟》及《出了象牙之塔》各三本。往内山书店买《新フッソス文学》一本，五元。今日为阴历八月初三日，予五十岁生辰，晚广平治面见饷。

   二十五日晴。午后同广平携海婴往阳春堂照相。

   二十六日昙。午后寄平甫信。得朱企霞信。得钦文信。收《世界美术全集》（三十五）一本，四元。晚三弟来并赠酒一瓶。平甫来并赠海婴以绒制小熊一匹。夜濯足。

   二十七日晴。上午内山夫人来。以三弟所赠酒转赠鎌田君。往石井医院诊。下午三弟赠海婴衣料两种。王蕴如携烨儿来，因出街买糯米珠二勺、小喷壶两个赠二孩子。今日为海婴生后一周年，晚治面买肴，邀雪峰、平甫及三弟共饮。

   二十八日星期。昙。夜小雨。无事。

   二十九日小雨。无事。

   三十日昙。午同广平携海婴往石井医院诊。下午得达夫信。得靖华所寄《ΓОpeУМа》一本，约直十元。收水沫书店八月分结算版税支票一百六十三元二角五分。夜雨。

   〖注释〗

   ①烈宁像即列宁像。

   ②学校指“左联”和“社联”继“暑期补习班”后所办的“现代学艺讲习所”。设于威海卫路，由冯雪峰、王学文负责。创办未及两月，即于十月间被查封。

   ③五十岁纪念由“左联”部分领导成员发起，假吕班路（今重庆南路）荷兰菜馆庆祝鲁迅五十寿辰。

