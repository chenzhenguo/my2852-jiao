    1931年2月 

   一日星期。晴。午后同广平携海婴往内山书店，见赠川上澄生氏木刻静物图二枚。下午昙。夜访三弟。雨。

   二日昙。午后得靖华信，十日发。寄素园信。寄小峰信。晚得紫佩信，一月二十八日发。是日印《梅斐尔德木刻士敏土之图》二百五十部成，中国宣纸玻璃版，计泉百九十一元二角。

   三日昙。午后友堂赠冬笋一包，以八枚转赠内山君。买《昆虫记》（六至八）上制三本，共十元，又川上澄生木刻静物图三枚，十一元六角。晚得小峰信，并版税泉四百，鱼圆一皿，茗一合。

   四日雨。下午寄李秉中信。

   五日雨。上午寄母亲信。复小峰信。下午寄有麟信。泽村幸夫君见赠《Japan, Today and Tomorrow》一本。

   六日微雪。下午往内山书店。晚径三来。

   七日晴。下午收神州国光社稿费四百五十，捐赎黄后绘泉百。

   八日星期。昙。上午分与三弟泉百。得黎锦明信。夜雨。

   九日雨。下午以复黎锦明函寄章雪村，托其转寄。夜雨雪。

   十日昙。下午往内山书店，得《エゲレス ろ 》诗集两种，《风流人》一本，共泉七元五角。

   十一日晴，午后昙。赠内山明前①一斤。得母亲信，五日发。得李简君信，即复。得小峰信，夜复。微雪。

   十二日雨雪。日本京华堂主人小原荣次郎君买兰将东归，为赋一绝句②，书以赠之，诗云：“椒焚桂折佳人老，独托幽岩展素心。岂惜芳馨遗远者，故乡如醉有荆榛。”十三日雨。午邀小峰在东亚食堂午饭。下午得诗荃所寄《弗兰克孚德日报》三张，又自作木刻两幅。夜雨霰。

   十四日雨雪。午后访蔡先生，未遇，留赠《士敏土图》两本。

   十五日星期。晴，下午雨。为王君译眼药广告一则，得茄力克香烟六铁合。为长尾景和君作字③一幅。收北新书局收回《而已集》纸版费四十六元。

   十六日昙。午后得李秉中信，九日发。下午往内山书店。旧历除夕也，托王蕴如制肴三种，于晚食之。径三适来，因留之同饭。夜收水沫书店版税七十三元六角。付南江店友赎款五十④。雨。

   十七日辛未元旦。雨雪，午霁。下午寄小峰信。

   十八日晴。午后得素园信。得有麟信。寄李秉中信。

   十九日昙。上午王蕴如携阿菩来。得诗荃信，一月二十八日发。下午往内山书店，得《浮世 僦作集》（六）二枚一帖，计直十八元。

   二十日昙。下午往内山书店取《生物学讲座》（第十三回）一函七本，计直六元，即赠三弟。

   二十一日昙。午后得小峰信并版税四百。寄诗荃信。下午往内山书店买《美学及 美[文]学史论》一本，二元二角。

   二十二日星期。晴。无事。

   二十三日晴。上午访子英。下午寄小峰信。得紫佩信，十七日发。

   二十四日晴。午后复紫佩信。复靖华信。

   二十五日晴，风。无事。

   二十六日晴。下午往内山书店，得《川柳漫 全集》（3）一本，其直二元六角。

   二十七日晴。上午得杨律师信，下午复。得山上正义信并《阿Q正传》日本文译稿⑤一本。

   二十八日昙。午后三人仍回旧寓。往内山书店，得《浮世 大成》（九）一本，其直四元六角。

   〖注释〗

   ①明前用清明前细嫩叶芽制成的绿茶。

   ②即《送O.E君携兰归国》。后收入《集外集》。

   ③为长尾景和君作字文为：“潇湘何事等闲回，水碧沙明两岸苔。二十五弦弹夜月，不胜清怨却飞来。义山诗长尾景和仁兄雅嘱周豫才”。此诗为唐代钱起作《归雁》，条幅误作“义山诗”。

   ④付南江店友赎款五十待查。

   ⑤《阿Q正传》日本文译稿日本林守仁（山上正义）译，译稿经鲁迅校订并写校释八十五条。

