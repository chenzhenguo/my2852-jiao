    1931年7月 

   一日雨。上午同广平携海婴往平井博士寓，适值其休息日，未诊，仍服旧方。午前晴。夜蕴如来，赠杨梅一筐。

   二日晴，热。上午同广平携海婴往平井博士寓诊。午后往内山书店买《诗と诗论》（十二）一本，四元六角。下午明之、子英来。三弟来。夜邀三人同往东亚食堂夜饭。

   三日晴，热。晚往内山书店买《独和动词辞典》一本，四元六角。夜雨。

   四日雨。上午同广平携海婴往平井博士寓诊。

   五日星期。雨，夜大雷雨。无事。

   六日雨。上午寄母亲信。下午小峰及其夫人，川岛及其夫人携二孩子来，并赠桃子一合，茗一斤，即赠以皮球一枚，积木一合。从商务印书馆由德国寄来书籍三本，价九元二角。得诗荃信，上月十八日发，附冯至所与信二种。

   七日晴，热。上午收五月份编辑费三百。午后寄三弟信。往内山书店得《书道全集》二本，《浮世 大成》一本，共泉九元四角。

   八日昙。无事。

   九日昙，热，下午大雷雨。无事。

   十日晴。午后得荔丞所寄赠自作花鸟一帧。

   十一日晴，热，夜雷雨。无事。

   十二日星期。晴，夜雨。山上君招饮于南京酒家，同席五人。

   十三日晴。午后往内山书店，得《日本裸体美术全集》（五）一本，十二元。下午蔡君来，并赠海婴以汕头傀儡一枚。夜收水沫书店版税四十一元五角五分。校《苦闷的象征》印稿①讫。

   十四日晴。午后往内山书店，得《虫类画谱》一本，直三元四角，以赠广平。下午得小峰信并六月分版税四百。

   十五日昙。午后复小峰信。寄未名社信，索还《士敏土之图》②。下午小雨。

   十六日晴。下午得母亲信，十二日发。得有麟信。夜同广平访三弟，赠以茶腿一方。

   十七日晴。下午为增田君讲《中国小说史略》毕。③十八日晴，热。下午得小峰信。夜雨。浴。

   十九日星期。晴，热。上午寄开明书店信。复小峰信，附致未名社信一函。下午大风雨雷电，门前积水尺余。

   二十日晴，热。下午增田君来，并赠元川克己作铅笔风景画一枚。晚往暑期学校演讲④一小时，题为《上海文艺之一瞥》。夜雨。校录《夏娃日记》毕。

   二十一日雨。上午得开明书店信。

   二十二日昙。午后内山书店送来《浮世 僦作集》（十一回分）一帖二枚，直十六元。得诗荃信，三日发。夜同广平访三弟。雨。

   二十三日雨。晚得振铎信，并赠《百华诗笺谱》一函二本。夜雾。

   二十四日晨大雨，门前积水盈尺。午后复振铎信。寄荔丞信。下午得 KatheKollwitz作版画十枚，共泉百十四元。夜大雷雨一陈。

   二十五日雨。下午得韦丛芜信。从丸善寄来书两本，每本八元。

   二十六日星期。雨。上午往内山书店买《静ソ》（2）一本，二元。

   二十七日晴。下午得诗荃信，八日发。夜雨。

   二十八日晴。午后得张子长信，即复。下午同广平携海婴往福井写真馆照相。往内山书店，得美术书二本，七元八角。又《书道全集》（五、八、十二、十三）共泉十元。晚雨。

   二十九日晴。午后往内山书店买《东洋 概论》一本，直七元，夜煮干菜鸭一只，邀三弟晚饭。

   三十日晴，热。上午复诗荃信。理发。午后同广平携海婴复至福井写真馆重行照相。下午文英、丁琳来⑤。得小峰信。夜同增田君及广平往奥迪安馆观电影，殊不佳。

   三十一日晴。上午复小峰信。晚寄诗荃信。

   〖注释〗

   ①《苦闷的象征》印稿指北新书局重印本的校样。

   ②索还《士敏土之图》鲁迅曾将所印的《梅斐尔德木刻士敏土之图》四十部托北平未名社代售，现因其停办，故索回存书。

   ③为增田君讲《中国小说史略》毕是年三月，增田涉来沪向鲁迅请教有关《中国小说史略》等问题。鲁迅每日下午以日语为之讲解三小时左右，本日告一段落。同年十二月增田涉回国后，便着手该书的日译。

   ④往暑期学校演讲暑期学校，指社会科学研究会。所讲《上海文艺之一瞥》，后收入《二心集》。

   ⑤生时丁玲（丁琳）筹办《北斗》月刊，为选用插图事偕冯雪峰（文英）往访鲁迅。鲁迅提供了珂勒惠支的版画《牺牲》和里惠拉的壁画《贫人之夜》等。

