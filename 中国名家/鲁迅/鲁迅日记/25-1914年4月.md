    1914年4月 

   一日晴。上午往长巷二条来远公司访蒋抑卮，见蒋孟平、蔡国青，往福全馆午饭后同游历史博物馆，回至来远公司小坐归寓。下午昙，风。晚魏福绵来。夜微雨成雪，积数分。

   二日昙。午午[？]寄大学豫科教务处信，送童亚镇、韩寿晋二生保结。

   三日昙。下午得二弟信，附三弟妇信，三十日发（22）。

   四日晴，风。午后往留黎厂神州国光社买《古学汇刊》第八期一部，一元五分，校印已渐劣矣。又至直隶官书局买《两浙金石志》一部十二册，二元四角。至前青厂图书分馆。夜季市来。

   五日晴，风。星期休息。午寄二弟信（二十四）。午后许季市来。下午往季市寓，坐少顷。魏福绵取知事试验保结去，已为作保而忘其名。晚关先生来。

   六日上午寄上海食旧廛旧书店函，向乞书目也，店在新北门外天主堂街四十三号。得戴芦舲天津来信，昨发。向齐寿山借得二十元。汤聘之持来雨生绍介信来属为作保，以适无印章，转托沈商耆保之。夜坐无事，聊写《沈下贤文集》目录五纸①。

   七日晴，大风。无事。夜写《沈下贤集》一卷。

   八日上午得二弟信，四日发（23）。得宋知方信，二日台州发。晚魏福绵来保去一人徐思庄，五日所保者冯步青云。夜季市来。

   九日上午得羽太重久叶书，二日发，已入市川炮兵第十六联队第四中队。晚季市遗青椒酱一器。夜写《沈下贤集》第二卷了。

   十日昙。上午寄二弟信，附与三弟妇笺一枚（二十五）。晚紫佩来。夜小雨。

   十一日昙。上午得羽太重久信，三日发。下午杜海生来，十一时去。夜写《沈下贤文集》第三卷毕。

   十二日昙。星期休息。上午得二弟信，八日发（24）。下午晴。写毕《沈集》卷第四。季自求来。晚得上海食旧廛寄来书目一册。

   十三日晴。上午得羽太家信，六日发。

   十四日晴，大风。上午赴交通银行以百元券易五元小券。赴日本邮局寄羽太家信并银十五元，为重久营中之用，又寄相摸屋书店信并银二十元，又代张协和寄五元。下午邓国贤来属保知事，未持印，转托齐寿山代之。晚宋紫佩来为保宋芷生去，又携一人曰徐益三者来，亦为保之。

   十五日晴，大风。上午寄二弟信（二十六）。下午至孔社②观所列字画书籍一过。晚王屏华来保去一人谢晋，萧山人。许季上来。朱舜丞及其弟来，邀往便宜坊饭。

   十六日晴。傍晚写《沈下贤集》卷五毕。夜风。

   十七日晴，风。下午得二弟信，十三日发（25）。晚季市遗火腿烹鸡一器。夜大风。写《沈下贤文集》卷第六毕。

   十八日晴。下午往有正书局买《选佛谱》一部，《三教平心论》、《法句经》、《释迦如来应化事迹》、《阅藏知津》各一部，共银三元四角七分二厘。

   十九日晴。星期休息。午后往有正书局买《华严经合论》三十册，《决疑论》二册，《维摩诘所说经注》二册，《宝藏论》一册，共银六元四角又九厘。晚宋子佩来。夜小风。写《沈下贤文集》卷七毕。

   二十日上午寄二弟信（二十七）。夜裘君善元来谭。

   二十一日上午得二弟信，十七日发（26）。午后一时全国儿童艺术展览会③开会。下午得羽太重久叶书，十四日发。

   二十二日昙。夜裘君善元来谭。

   二十三日晴。晚访许季市，无可谭而归。夜写《沈下贤文集》卷第八毕。

   二十四日无事。晚许季上来，夜去。

   二十五日昙。上午寄二弟信（二十八）。晚风。

   二十六日晴。星期。上午仍至教育部理儿童艺术展览会事，下午五时始归寓。得二弟信，二十二日发（27）。夜裘君来谭。

   二十七日小雨，上午霁。收本月俸二百十六元。得相摸屋书店叶书，二十日发。午后稻孙持来文明书局所印《炭画》三十本，即以六本赠，校印纸墨俱不佳。夜写《沈下贤文集》卷第九毕。

   二十八日晴。上午赠通俗图书馆《炭画》一册，又张阆声一册。下午得二弟信，云已收童生亚镇家汇款一百七十元，二十四日发（28）。夜寄二弟小包二个，其一《炭画》十册，其一《百孝图》二册、《释迦如来应化事迹》三册。

   二十九日上午寄二弟信（二十九）。晚宋子佩来。

   三十日下午得东京羽太家信，二十三日发。晚徐吉轩招饮于其寓，同席者齐寿山、王屏华、常毅箴、钱稻孙、戴螺舲、许季上。晚得二弟所寄《绍兴教育会月刊》第七期五册，二十六日付邮。夜裘善元君来谈。

   〖注释〗

   ①指誊清《沈下贤文集》。鲁迅是日起据南京抄本誊正，五月二十四日完成。

   ②孔社袁世凯扶植的一个尊孔团体，一九一三年四月成立于北京。本年四月举行成立周年纪念活动。

   ③全国儿童艺术展览会会址设在教育部礼堂等处，展出字画、刺绣、编织、玩具等，展期一月。其间鲁迅常往值班。

