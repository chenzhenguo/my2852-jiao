    1914年6月 

   一日晴。上午寄二弟信（三十六）。下午雨，晚晴。许诗荃来。夜许季市来，并还旧欠三十六元五角，诸有出入讫，九时去。裘子元来，夜半方去。

   二日微雨，上午晴。与陈师曾就展览会诸品物选出可赴巴那马①者饰之，尽一日。下午雨。

   三日晴。上午得二弟信，五月三十日发（36）。下午往有正书局买佛经论及护法著述等共十三部二十三册，价三元四角八分三厘，目具书帐。夜裘子元来。许季市来。写《异域文谭》②讫，约四千字。

   四日上午得钱稻孙信。寄许季市信并《异或文谈》稿子一卷，托转寄庸言报馆人。晚季市来。夜寄稻孙信。

   五日无事。夜裘子元来。

   六日晴。上午寄二弟信（三十七）。午后往西升平园浴。往留黎厂李竹泉家买圆足布一枚，文曰“安邑化金”；平足布三枚，文曰“戈邑”，背有“ ”字，曰“兹氏”，曰“缚”；又“ ”字圆币二枚，共三元五角。往清秘阁买信纸信封五角。往有正书局买《心经金刚经注》等五种六册，《贤首国师别传》一册，《佛教初学课本》一册，共计银九角九分三厘。下午昙，大风，夜雨。

   七日晴。星期休息。上午得二弟及三弟信，又丰丸画一枚，三日发（37）。午后风。祁柏冈来。下午魏福绵、王镜清二生来，魏还银十五元。

   八日上午得王造周函。

   九日晴，风。上午寄二弟书籍一包，内《释迦谱》四本，《贤首国师别传》一本，《选佛谱》二本，《佛教初学课本》一本。午后陈师曾贻三叶虫僵石一枚，从泰山得来。夜许季市及诗荃来谈，十一时半去。

   十日上午寄二弟信（卅八），并古泉拓片三枚。得相摸屋书店叶书，四日发。下午发明信片一枚答王造周，寄杭州。晚宋紫佩来。夜许季市来。

   十一日晴，午后昙。下午小雨即霁。

   十二日上午得二弟信，八日发（38）。

   十三日下午同王维忱往看钱稻孙病，已愈，坐少顷出。至沈君默斋中，见其弟及马幼舆，少顷钱中季亦至，语至晚归。风。

   十四日小雨。星期休息。将午霁。午后往观音寺街晋和祥买饼饵一元。下午商生契衡来。晚许季上来，饭后去。

   十五日晴，热。上午寄二弟信（三十九）。

   十六日上午得二弟信，十二日发（39）。晚大雨一陈即霁。

   十七日晴。下午寄马幼舆书，向假《四明六志》。夜胃小痛。

   十八日大热。无事。晚马幼舆令人送《四明六志》来，劳以铜元二十枚也。

   十九日无事。晚大风小雨。

   二十日晴。上午寄二弟信（四十）。午后雨一陈，下午大风。晚许季市来赠写真一枚，在团城金时栝树下照也，又贻笋干一包。夜王惕如来。

   二十一日晴。星期休息。晨蔡迾卿来，未见。上午得二弟信，十七日发（40）。下午访许季上，以季市之笋干少许赠之。又欲访季自求，未果。

   二十二日晚车耕南来。魏福绵、王镜清二生来，将回越，托汇银百五十元，为本月及七月费用，又僵石一枚与三弟。季市来。

   二十三日晴。上午寄二弟信（四十一）。下午大雷雨，向晚稍霁，俄顷又雨终夜。

   二十四日小雨。上午得三弟信，十九日发。下午晴。晚韩寿晋、童亚镇二生来，假去二十元，寄存讲义一包，考毕欲回越也。

   二十五日昙。上午赴交民巷日邮局易为替券③五十圆。下午晴。

   二十六日晴。上午收本月俸二百十六元。下午昙。得二弟信并旧日本邮券一帖，二十二日发（41）。晚小雨。夜宋紫佩来。

   二十七日晴。下午访董恂士，不值。晚韩生寿谦来假去十五元。夜小雨。

   二十八日晴。星期休息。上午黄元生来，未见。午寄二弟信并银六十元，合前托王镜清汇越者共二百一十元，内百元为本月家用，百十元还李赋堂，又为替券一枚五十元，令转寄东京，又附与三弟笺一枚，文明书局印行黄[？]《炭画》约言④一分（四十二）。下午张协和来。季自求来，赠以《炭画》一册。

   二十九日昙，上午小雨，午霁。与稻孙出买馒头食之。

   三十日晴，午后昙。下午得二弟信并所录《会稽记》⑤、《云溪杂记》各一帖，二十六日发（42）。晚小风雨，夜大雨。

   〖注释〗

   ①指巴拿马太平洋万国博览会。该会系为庆祝巴拿马运河建成而举行，一九一五年一月一日在美国旧金山开幕。全国儿童艺术展览会闭幕后，从展品中选出一〇四种共一二五件，交中国筹备巴拿马赛会事务局运往展出。

   ②《异域文谭》或作《异或文谈》，此稿佚。

   ③为替券日语：汇票。

   ④《炭画》约言即本年一月十六日鲁迅代表周作人与上海文明书局代表订立的印行《炭画》合同。

   ⑤《会稽记》即孔灵符《会稽记》，原书佚，此系从《说郛》第六十三册中录出，鲁迅曾作《孔灵符〈会稽记〉序》。后都收入《会稽郡故书杂集》，序文现又编入《古籍序跋集》。

