    1914年7月 

   一日晴。自本日起部中以上午八至十一时半为办公时间。上午寄二弟信（四十三）。午后理发。下午小睡，起写《典录》①至夜。

   二日昙。午同齐寿山至益錩，饭已往许季上寓，约之同游畿辅先哲祠。下午得二弟所寄《绍兴教育会月刊》第九期五册，六月二十八日付邮。

   三日晴。午同陈师曾往钱稻孙寓看画帖。夜许季市来。

   四日昙。上午得二弟信并丰九[丸]画一枚，六月三十日发（43）。午后赴留黎厂买《四十二章经等三种》一册，《贤愚因缘经》一部四册，共七角二分〔一〕厘，又买《国学汇刊》第九期一部二册，一元五分。下午雨。许季上来。

   五日小雨。星期休息。午后寄二弟书一包，计《起信论》两本，《僧肇宝藏论》一本，护教诸书七本，共十本也。下午晴。晚宋紫佩来。

   六日晴。上午寄二弟信（四十四）。

   七日昙，午小雨，下午大雨，顿凉。

   八日雨。上午得重久叶书，言已退队，一日东京发。午后晴。下午许季上来。

   九日晴。无事。晚雨。夜邻室博簺扰睡。

   十日小雨。上午得二弟信并日本邮券一帖，五日发（44）。又得二弟信，言弟妇于五日下午十一时生一女，又附《会稽旧记》②二叶，六日发（45）。得钱稻孙信。下午霁。晚许诗荃来。夜小雨。

   十一日昙。上午寄二弟信（四十五）。午后赴晋和祥买糖二瓶。又往有正书局买阿含部经典十一种共五册，六角四分；《唐高僧传》十册，一元九角五分。

   十二日晴，大热。星期休息。下午访董恂士。夜裘子元来。

   十三日晴，午后大雷雨，下午霁。无事。夜又大雨。

   十四日雨，午后霁。夜裘子元来。又雨。

   十五日昙，上午晴。得二弟信并所录《会稽先贤传》③一纸，十一日发（46）。

   十六日小雨，上午晴。寄二弟信（四十六）。下午盛热。夜雷电，大雨。

   十七日昙，上午晴，盛热，下午风。往升平园浴，又至晋和祥买食物一元。晚小雨，夜雷电，大雨一陈，热亦不解。

   十八日昙，风。午大雨一陈，午后霁。晚细雨，夜大雨。

   十九日昙，午前许季上来。午后小雨。裘子元来。今日星期休息也。

   二十日昙，上午得二弟信并邮券一帖，十六日发（47）。晚宋子佩来。

   二十一日晴。上午寄二弟信（四十七）。午前同沈商耆往看筹边学校房屋可作图书馆不。夜许季市来，赚以《绍兴教育会月刊》第九期一册。

   二十二日晴，热。下午往留黎厂买古泉不成，购《曹集铨评》二册归，价一元。

   二十三日大热，晚大风，下少许雨。腹写。

   二十四日雨，午后晴，下午又雨一陈。

   二十五日雨。上午得二弟信，二十一日发（48）。夜大雨。

   二十六日晴。星期休息。上午寄二弟信（四十八）。午往季市寓，晚归。

   二十七日昙。上午收本月俸二百四十元。捐入佛教经典流通处二十元，交许季上。午雨一陈即晴。下午许季市来。晚雷，大风雨，少顷霁。

   二十八日晴。上午朱舜丞来。下午得许季市笺并《大方广佛华严经著述集要》一夹十二册，《十二门论宗致义记》一部，《中论》一部，《肇论略注》一部，各二册，从留黎厂代买来，共直三元二角二厘。

   二十九日上午寄二弟书籍三包：一，《贤愚因缘经》四本，《肇论略注》二本；二，《大唐西域记》四本，《玄奘三藏传》三本；三，《续高僧传》十本。托许季上寄金陵刻经处④银五十元，拟刻《百喻经》⑤。午前同钱稻孙至观音寺街晋和祥午饭。又至有正书局买《瑜伽师地论》一部五本，二元六角；《镡津文集》一部四本，七角八分；梁译、唐译《起信论》二册，一角五分六厘。夜邻室大赌博，后又大诤，至黎明诤已散去，始得睡。

   三十日晨得二弟信，言重人[久]已到上海，二十六日发（49）。

   三十一日上午寄二弟信并本月家用一百元（四十九）。下午宋守荣来，其名刺忽又改名宋迈而字洁纯云。访许季市还买经钱，并借《高僧传》一部归。晚杜海生来。夜雷电，大风雨，良久止。

   〖注释〗

   ①《典录》即晋代虞预所撰《会稽典录》，原书佚。鲁迅从《太平御览》等书中辑出，并作《〈典录〉序》，后都收入《会稽郡故书杂集》，序文现又编入《古籍序跋集》。

   ②《会稽旧记》即晋代贺循所撰《会稽记》，原书佚。此系从《宝庆会稽续志》、《会稽三赋注》等书中辑出，鲁迅曾作《贺循〈会稽记〉序》，后都收入《会稽郡故书杂集》，序文现又编入《古籍序跋集》。

   ③《会稽先贤传》原书佚。此系从《太平御览》、《初学记》等书中辑出，鲁迅曾作《谢承〈会稽先贤传〉序》，后都收入《会稽郡故书杂集》，序文现又编入《古籍序跋集》。

   ④金陵刻经处《日记》又作南京刻经处。专事刻印佛经，规模大而校刻精确。所刻佛经在亚洲各佛教国很有影响。

   ⑤拟刻《百喻经》鲁迅为祝母寿，托金陵刻经处刻印《百喻经》一百册，前后共汇款六十元，一九一五年一月印成。余资六元拨刻《地藏十轮经》。

