    1914年8月 

   一日晴。下午往晋和祥及稻香村共买食物二元。夜小风。

   二日晴。星期休息。王书衡寄其父讣，赙二元。上午访季自求于南通馆，贻以日本邮券十余枚。游留黎厂书肆，大热便归。下午小雨。

   三日昙，上午晴。无事。

   四日晴。晨得二弟信，言重久已入越，七月三十一日发（50）。下午刘历青来，晚同至广和居饭，以柬招季自求，未至。

   夜雨少许。

   五日晴。上午寄二弟信（五十）。

   六日晴，下午昙。无事。夜胃痛。

   七日雨，下午晴。访许季市还《高僧传》，借《弘明集》。胃痛。

   八日昙，上午晴，下午复昙。往有正书局买﹛唐﹜、宋、明《高僧传》各一部十册，《续原教论》一册，共银一元九角三分七厘。又至观音寺街买食物五角。

   九日晴，风。星期休息。上午得二弟信并虞世南文一叶，五日发（51）。下午许季上来。寿洙邻来。得二弟所寄越中文献辑存书四本，又日译显克微支《理想乡》一本，均三日付邮。夜九时季上去。

   十日上午寄二弟信（五十一）。晚又寄一邮片，告以书籍已至。夜雨。

   十一日雨，上午晴。得重久邮片，七月二十七日上海所发，今日始达，共阅十六日。佣剃去辫发，与银一元令买冒。午季市遗食物二品，取鹜还梅糕，以胃方病也。下午得朱逖先信，问启孟愿至太学教英文学不。夜大风雨。

   十二日晴。午后一时至三时有行政方针讨论会，自本日起为社会教育司也。下午寄许季上信。晚复朱逖先信。夜宋子佩来。齿痛。

   十三日晴，大热。上午寄伯撝叔信南京。夜范芸台、许诗荃来。

   十四日晴，大热。上午得二弟信，十日发（52）。下午风雨一陈。

   十五日上午寄二弟信（五十二）。午后昙，雨大降，旁晚少霁。

   十六日昙。星期休息。上午晴。午前季自求来，下午同至宣武门外大街闲步。晚往观音寺街买食物二元。夜宋子佩来。风，大雷雨。

   十七日晴。下午钱稻孙来。

   十八日午前见策令，进叙四等①。理发。下午同徐吉轩至通俗图书馆小坐，次长亦至。夜雷，大风雨。写《志林》四叶②。

   十九日昙。下午得二弟信，十五日发（53）。许季上来。晚得朱舜丞信。夜许季市来，即去。

   二十日晴。上午寄二弟信（五十三）。答朱舜丞信。部令给四等奉。晚沈生应麟来，旧绍府校生，名刺云字仁俊，假去银二十元。夜陶书臣来谭。

   二十一日昙。上午得伯撝叔信，十八日南京发。午后小雨。

   二十二日昙。上午得二弟信，十八日发（54）。午后许季市来，同至钱粮胡同谒章师，朱逖先亦在，坐至旁晚归。雨。

   二十三日晴，风。星期休息。上午寄二弟信（五十四）。午后往留黎厂有正书局买《老子翼》四册，《阴符道德冲虚南华四经发隐》合一册，又石印《释迦佛坐象》、《华严法会图》各一枚，《观音象》四枚，共银一元八分。

   二十四日晴。午后行政方针研究会讫。观象台送月刊《气象》一册。始食蒲陶。下午杜海生来，晚同至广和居饭。

   二十五日下午季市来。

   二十六日上午收本月奉银二百八十元。夜季市来。

   二十七日晨得二弟信，二十三日发（55）。上午裱糊居室，工三元。午后赴邮政局，又至临记及稻香村共买食物一元。下午往升平园浴。往留黎厂直隶官书局买《墨子闲诂》一部八册，三元；《汪龙庄遗书》一部六册，二元；《驴背集》一部二册，六角。

   二十八日上午寄二弟信并本月家用百元（五十五）。下午常毅箴来保去投考知事者一名，王槱，山阴人。晚朱逖先来。

   二十九日昙。午前至图书分馆借《资治通鉴考异》一部十册。下午往留黎厂买栗壳色纸二枚，锥一具。又至观音寺街买牛肉、火腿各四两。夜子佩来。

   三十日晴。星期休息。上午得二弟信并儿童学书目录二纸，二十六日发（56）。午后访许季市，与以书目，在客室坐少顷归。晚大风，又雷电而雨，良久止也。

   三十一日晴。上午寄二弟信并《闺情》③译文一篇，新希腊人蔼氏作，其所旧译，云将入《泠社杂志》，故还之（五十六）。夜许诗荃来。

   〖注释〗

   ①进叙四等按当时《中央行政官官等法》，除特任官外，官分九等，佥事属荐任官，有四五两等。鲁迅原为五等官，现提至四等。

   ②写《志林》四叶鲁迅校录后并作《〈志林〉序》，序文现编入《古籍序跋集》。

   ③《闺情》小说，希腊蔼夫达利阿谛思著。周作人将它与另两篇译文以《新希腊小说三篇》为题，发表于一九一四年十二月出版的《 社丛刊》第二期。

