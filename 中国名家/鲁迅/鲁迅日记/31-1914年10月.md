    1914年10月 

   一日晴。上午寄二弟信并九月家用百元（六十三）。寄日本东京乡土研究社银三元。午后走小市一遍。晚服规那丸二粒。夜许季市来。

   二日昙，午后风。本部开会，为作文以与新闻事也。晚服规那丸二粒。

   三日昙。午至益錩饭。午后又开会，仍是昨事。下午雨。夜服规那丸三粒。

   四日雨。星期，又旧历中秋也，休息。午后阅《华严经》竟。下午霁。许季上来。许季市贻烹鹜一器。晚服规那丸二粒。

   五日昙。上午得二弟信，一日发（64）。下午又开会，仍是前日事也。夜服丸二粒。宋紫佩来。夜半雨，大雷电，一辟历。

   六日晴。上午寄二弟信（六十四）。得二弟所寄《出三藏记集》一本，二日付邮。下午本司集会，讨论诸规程事起。晚王屏华来，假去十元。服规那丸二粒。

   七日晴，风。午后寄南京刻经处印《百喻经》费十元。晚服规那丸二粒。夜齿痛。

   八日晴。上午得二弟信，四日发（65）。午后理发。

   九日午后游小市。下午至留黎厂买纸笔，又买《中心经》等十四经同本一册，《五苦章句经》等十经同本一册，《文殊所说善恶宿曜经》一册，共银三角八分八厘。

   十日昙。国庆日休息。下午晴。至留黎厂宝华堂买《丽楼丛书》一部七册，《双梅景暗丛书》一部四册，《唐人小说六种》一部二册，《三教源流搜神大全》一部二册，共银七元。夜审《会稽典录》辑本。

   十一日晴。星期休息。上午寄二弟信（六十五）。高等师范附属小学①开二周年纪念会，下午赴观，遇戴螺舲，至晚回寓。

   十二日昙，午后晴。下午得二弟信，八日发（66）。得陶望潮信，即复之。

   十三日晴。改作皮袍，工三元。

   十四日昙。无事。晚宋紫佩来。

   十五日晴。上午寄二弟信（六十六）。与宋紫佩简并还前所借图书馆《晋纪辑本》等九册。得二弟所寄《绍县小学成绩展览会报告》四册，四日付邮。下午出律师保结二：冀贡泉、郭德修，并山西人。

   十六日晴。上午得二弟信，十二日发（67）。

   十七日晨赴日邮局寄羽太家信并银三十五元，托制儿衣。下午收观象台所送民国四年历书一本。晚寄陈子英信。

   十八日昙，风。星期休息。上午得宋知方信，十一日台州发。午小雨。寄二弟信（六七）。本馆秋祭，许仲南、季市见过。下午季自求来，见雨大降，逸去。夜风。

   十九日晴，大风。季自求昨遗落一烟管，晨往还之。

   二十日晴，风。无事。夜甚冷。

   二十一日晴。上午得二弟信，十七日发（68）。

   二十二日上午寄二弟信（六十八）。寄宋子方信台州。

   二十三日午后同常毅箴游小市，又至戴芦舲寓。

   二十四日昙，午晴。同钱稻孙至小店饭。下午与许仲南、季市游武英殿古物陈列所②，殆如骨董店耳。晚张协和来。

   二十五日晴。星期休息。上午得二弟信，廿一日发（69）。得青年会函。午后至留黎厂直隶官书局买陈昌治本《说文解字附通检》一部十册，是扫叶山房翻本，板甚劣，价二元。又至有正书局买《大萨遮尼乾子受记经》一部二册，《天人感通录》、《释迦成道记注》各一册，《法海观澜》一部二册，《居士传》一部四册，共银一元六角七分二厘。又石印《谢宣城集》一本，二角五分。下午陶望潮来。晚往许季市寓。夜胃小痛。

   二十六日晴。上午寄二弟书籍一包，内《宿曜经》一，《释迦成道记注》、《三宝感通录》、《龙舒净土文》、《善女人传》各一，《佛道论衡实录》二，《辨正论》二[三]共十册。收本月俸钱二百八十元，即买公债百元，抵以旧有之国库券，不足，与见钱。王屏华还十元。齐寿山与药饼三十枚，是治呼吸器病者也。晚陶书臣属作保人。

   二十七日雨。上午寄二弟信（六十九）。赠钱稻孙《绍教育会月刊》六至十共五册。

   二十八日晴。无事。夜杜海生来。

   二十九日雨。上午得二弟信，二十五日发（70）。午后晴，夜雨。

   三十日晴。晚宋紫佩来。

   三十一日昙。上午寄二弟信并本月家用一百元（七十）。午后雨。

   〖注释〗

   ①高等师范附属小学即国立北京高等师范学校附属小学，一九一二年成立，校址在厂甸。

   ②古物陈列所属内务部，一九一四年十月十一日开幕，展出承德清行宫及沈阳清故宫两处所藏文物古玩。

