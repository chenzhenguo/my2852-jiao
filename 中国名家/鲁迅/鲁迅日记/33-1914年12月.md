    1914年12月 

   一日晴，上午昙。寄二弟信（七十七）。午后风。晚季市来。

   二日晴。上午得二弟信，前月二十八日发（78）。

   三日昙。上午收十一月俸银二百八十元。午后从王仲猷买得新华银行储蓄票一枚，价十元，第六十万二千四百七十五号。

   四日晴。上午与季市函。

   五日午后同常毅箴之小市，买古泉二枚，正书“唐国通宝”一枚，“洪化通宝”一枚，共五铜元。下午往流黎厂买《支那本大小乘论》残本七册，价二元。夜胃痛。

   六日晴。星期休息。上午寄二弟信（七十八）。商契衡来。下午往留黎厂买南宋泉五枚“庆元折三”背“五”、“六”各一枚，“绍定折二”背“元”字一枚，“咸淳平泉”背“三”字一枚，又一价五角。又买《神州大观》第六集一册，一元七角五分；《三论玄义》一册，一角零四厘。夜服姜饮。得二弟信，三日发（79）。风。

   七日晴，风。午后同齐寿山出饮加非。以支那本藏经“情”字二册赠许季上。寄商契衡信托借《类说》，不得。童亚镇来贻茗二合，假去二十元。晚子佩来。

   八日上午寄朱逖先函。午后同齐寿山、戴螺舲、许季上至益錩饮加非。得相摸屋书店明信片，二日东京发。

   九日晨至交民巷日邮局寄羽太家信，附与福子笺一枚，银二十五圆，内十五元为年末之用也。午后同夏司长往留黎厂买书，自买《楷帖四十种》一部四册，《续楷帖三十种》一部四册，分装两匣，价共十六元八角五分。

   十日上午寄二弟信（七十九）。午后往留黎厂代部买书。陈师曾为作山水四小帧，又允为作花卉也。

   十一日昙。午后同齐寿山之小市。下午风。

   十二日晴。上午得二弟信，附芳子信又书目二纸，八日发（80）。午后邀仲素、寿山、芦舲、季上至益昌饭。得朱逖先信，本日发。晚访季市。商契衡来。

   十三日星期休息。午后季市来，又同至马幼渔寓，见君默、臤士、逖先、中季，晚归寓，还幼渔《四明六志》一部。夜宋紫佩来。季市来。服药治胃。

   十二日昙，下午风。买益昌饼饵两种。

   十五日晴。上午寄二弟信，附答芳子笺（八十）。送程伯高《小学答问》一册。下午风。晚季市送蒸鸭火腿一器。夜毛漱泉来。得陈子英信，十二日发。十二时顷小舅父自越中来，谭至二时顷。其行李在天津，借与被褥。

   十六日无事。夜大风。

   十七日昙。上午得二弟信，十三日发（81）。夜风一陈。

   十八日晴。午后至同记理发。晚绕小市归。

   十九日午同稻孙至益昌饭，又买饼饵一合，一元二角。午后同季市至劝业场。

   二十日星期休息。上午寄二弟信（八十一）。午前许季上来谈。下午至留黎厂买《尔雅正义》一部十本，一元。又石印汉碑四种四册，一元二角五分。又买古竟一面，一元，四乳有四灵文。小舅父交来家托寄鱼干一合，又送牛肉两小合。

   二十一日昙。午后与齐寿山至小市。夜风。得二弟信，十八日发（82）。

   二十二日晨雪积半寸，上午霁。毛漱泉将返越，来别，假银二十元。午后同徐吉轩、许季上至通俗图书馆检阅小说。

   二十三日冬至。休息。午后季市来，即同至马幼渔寓，晚归。伤风。

   二十四日晴。午后同齐寿山至小市。夜季市来。

   二十五日上午稻孙来，以《哀史》二册见借。寄二弟信（八十二）。同馆朱姓者尚无棉衣，赠五元，托陈仲篪转授。晚许诗荃来。夜风。

   二十六日午后得二弟所寄印书格子纸十枚，十九日发。晚童亚镇、王镜清来。

   二十七日晴，风。星期休息。午后至有正书局买《黄石斋夫人手书孝经》一册，三角；《明拓汉隶四种》、《刘熊碑》、《黄初修孔子庙碑》、《匋斋藏瘗鹤铭》、《水前拓本瘗鹤铭》各一册，共价二元五角五分。下午得二弟信，附三弟妇笺，二十三日发（83）。得重久信，同日发。晚童亚镇来假去银三十元。

   二十八日上午得本月俸二百八十元，托齐寿山存二百元，颁当差者八元。

   二十九日昙。午后同齐寿山至益昌饭。

   三十日昙。上午寄二弟信，附与芳子笺（八十三）。寄陈子英信。得羽太家信，二十日发。午后至留黎厂文明书局买《文衡山手书离骚》一册，又《诗稿》一册，《王觉斯自书诗》一册，《王良常楷书论书賸语》一册，《王梦楼自书快雨堂诗稿》一册，《沈石田移竹图》一册，共价银壹元四角二分五厘。又至有正书局买《张樗寮手书华严经墨迹》一册，叁角五分；《黄小松﹛所﹜藏汉碑五种》一部五册，一元二角。下午助湖北赈捐①二元，收观剧券一枚。买清秘阁纸八十枚，笔二支，价二元。晚舅父来谈，假去十元。季市来。夜风。

   三十一日晴。上午往马幼渔寓，见朱逖先、沈尹默、臤士、钱中季、汪旭初、吴[胡]仰曾、许季市，午饭后归。得陈师曾明信片。晚本部社会教育司同人公宴于西珠市口金谷春，同坐为徐吉轩、黄芷涧、许季上、戴芦盦、常毅箴、齐寿山、祁柏冈、林松坚、吴文瑄、王仲猷，共十一人。夜黄元生来。张协和送肴饵，受肴返饵。

   〖注释〗

   ①湖北赈捐一九一四年秋，湖北江汉、襄阳等三十余县水、旱、虫灾严重，仅汉川等四县灾民即多达六十万人。九月十九日，湖北省向北京政府请求救济。

