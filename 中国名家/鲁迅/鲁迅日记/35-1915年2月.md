    1915年2月 

   一日晴。午后同季市至益昌饭。夜风，微雪。

   二日雨雪。上午得二弟信，正月二十九日发（8）。得毛漱泉信，二十九日余姚发。午后陈师曾为作冬华四帧持来。夜王生镜清来。

   三日晴，午后昙。会议学礼。晚风。

   四日晴，大风。午后同齐寿山之小市。晚季市来。

   五日晴，风。上午寄二弟信（九）。杨莘士赠《陕西碑林目录》一册。午后同张仲素、齐寿山、许季上至益晶饭。下午往留黎厂。晚季市送青椒酱一器。

   六日昙，风。午后往交通行以豫约券易公债正券。至留黎厂买《吉金所见录》一部四本，二元；《汇刻书目》一部二十本，三元。杨莘士赠《颜鲁公象》拓一枚，又《刘丑奴等造象》拓一枚，不全。夜宋紫佩来。胃痛。

   七日晴，星期休息。上午许季上来。午后昙。得二弟信，三日发（9）。

   八日晴，大风。午后同齐寿山之益晶饭。下午得二弟所寄《经律异相因果录》一册，正月九日付邮，历时一阅月乃至也。书工丁旧书讫，给直二元。

   九日晴。午后至小市。得朱迪先函并《说类[类说]》十册。戴螺舲赠肴一器。

   十日晴。上午寄二弟信（十）。夜车耕南来。陈仲箎来，先在窗外窃听良久始入，又与耕南大诤，乃面斥之，始已。

   十一日晴，风。午后同齐寿山至小市。夜季市来。

   十二日上午得二弟信，附《会稽郡故书杂集》样本二叶，八日发（10）。得工业专门学校函，索所保诸生学费，即函童亚镇，令转催之。午后饭于益晶，稻孙出资，别有书堂、维忱、阆声、寿山四人，又同至小市。夜伍仲文送肴饵两种，取其一半。

   十三日晴，大风。令木工作书夹板七副，直一元四角。午后至新帘子胡同访小舅父，坐约半时出。晚王生镜清来。祁柏冈送饼干一合，卷烟两合。

   十四日晴。旧历乙卯元旦。星期休息。上午季市来，交与银三百元。午前往章师寓，君默、中季、逖先、幼舆、季市、彝初皆至，夜归。季自求、童亚镇并来过，未遇。得钱中季信。

   十五日晴。补春假休息。午寄二弟信，又还《会稽书集》样本二叶（十）。午后往厂甸，人众不可止，便归。在摊上买《说文统系第一图》拓本，泉二百；宋、元泉四枚，泉四百五十。下午往季市寓还旧借书三册。夜宋紫佩来。周友芝来，又送雨前一合。

   十六日昙。午后同黄芷涧往小市，尚无地摊。下午得二弟信，十二日发（11）。夜季自求来。

   十七日昙。下午同陈师曾往访俞师，未遇。

   十八日晴。上午得童亚镇信，昨发。午后昙。往益昌饭。

   十九日昙。上午寄二弟信（十二）。午后往益昌饭，稻孙亦至。夜大风。

   二十日晴，大风。午后同钱稻孙、汪书堂至益昌饭。下午往留黎厂及火神庙，书籍价昂甚不可买，循览而出。别看书肆，买《说文句读》一部十四册，价四元。晚王生镜清来言愿代汇本月月费，先付四十元。

   二十一日晴。星期休息。上午舅父来假去十五元。许季上来。午后至季自求寓还《墨经正义》及《南通方言疏证》，又同至厂甸，以铜元二十枚买“壮泉四十”一枚，系伪造品。又买《纫斋画剩》一部四册，三元。至书肆买《毛诗稽古编》一部八册，景宋王叔和《脉经》一部四本，袖珍本《陶渊明集》一部二本，共银十元。夜车耕南来谈。

   二十二日晴。午后同齐寿山饭于益昌。晚助人五百文。

   〔二十三日晴，风。受五等嘉禾章。1〕午后同汪书堂、钱稻孙之益昌饭。下午同稻孙、季市游厂甸，买“大布黄千”二枚，其直半元。夜得二弟信，十七日发（12）。

   二十四日昙。上午寄二弟信（十三）。夜雨雪。

   二十五日雨雪。午后季市还银五十元。夜月见。

   二十六日昙。上午得二弟信，二十二日发（13）。午后收本月奉银二百八十元。夜风。

   二十七日大风，霾。午后同汪书堂、钱稻孙之益昌饭。晚韩寿晋、徐宗伟、王式乾来，徐还前假银二十元。夜风定月出。

   二十八日晴。星期休息。上午小风。午后往厂甸买十二辰竟一枚，有铭，鼻损，价银二元。又唐端午竟一枚，一元。又入骨董肆，买“直百”小泉一枚，似铁品；又“大平百金”鹅眼泉一枚，“百金”二字传形；又“汉元通宝”平泉一枚，共价一元。往劝业场买牙粉、肥皂，稻香村买肴饵，共一元二角。下午王镜清来，付银六十元。

   〖注释〗

   ①五等嘉禾章袁世凯制定勋章等级，大勋章为总统佩戴，下分九等，均刻嘉禾，以绶色分别等级，称嘉禾章。另外尚有陆军白鹰勋章和海军文虎勋章。鲁迅按官阶受五等嘉禾章。

