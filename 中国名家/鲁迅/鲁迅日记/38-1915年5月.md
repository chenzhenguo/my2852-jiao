    1915年5月 

   一日晴。上午得二弟信，四月二十七日发（29）。午后往留黎厂买《黾池五瑞图》连《西狭颂》二枚，二元；杂汉画象四枚，一元；武梁祠画象并题记等五十一枚，八元。下午许季上来。魏福绵来假去二十元。夜毛漱泉来。

   二日晴。星期休息。上午小舅父来。午后昙，大风。往图书分馆托丁书。往留黎厂买《张思文造象题记》拓本等六种十枚，银二元。往观音寺街买牙粉、袜、饼干、牛肉等共四元。车夫衣敝，与一元。

   三日晴。上午寄二弟信（二十九）。下午同钱稻孙、许季上往图书分馆。

   四日晴。午后理发。夜得二弟信，一日发（30）。得西泠社明信片，一日发。

   五日晴，午后昙，风。无事。夜大雨。

   六日晴。上午得西泠印社所寄《两汉金石记》六册，《丛书举要》四十四册，《罗鄂州小集》两册，景宋刻《京本通俗小说》二册，分三包。寄二弟信（三十）。寄西泠印社信并补邮费二角，以券代之。夜韩寿晋来。雷雨一陈。

   七日昙。无事。夜雨。

   八日晴。午后同齐寿山、汪书堂往小市。下午往直隶官书局买《金石萃编》一部五十册，银十四元。晚商契衡来。

   九日晴。星期休息。上午得二弟信，五日发（31）。下午往留黎厂买汉石刻小品三枚，画象一枚，造象三枚，共银三元。又造象四种共七枚，银二元二角。得季自求信，四月三十日渝城发。晚得季市笺并假关中、中州《金石记》四册。夜半邻室诸人聚而高谈，为不得眠孰。

   十日晴，风。晨五时起。上午寄二弟信（三十一）。午后杨莘耜交来向西安所买帖，内有季上、季市者，便各分与，自得十种，直约二元。

   十一日晴，晚大风。夜季市来。得二弟信，八日发（32）。

   十二日晴。上午得车耕南信并还银十元，十日济南发。

   十三日昙。午前寄二弟信（三十二）。晚小雨。罗扬伯来。

   十四日昙。午前令部役往邮局取耕南寄款，局不肯付。下午雨。夜风。

   十五日晴。午后从邮局取得耕南款十元。夜得二弟信，个二日发（33）。

   十六日昙。星期休息。午后至留黎厂买《文叔阳食堂画象》一枚，武氏祠新出土画象一枚，又不知名画象一枚，共银二元。又买纸一元。下午晴。访许季上不值，至益昌买食物一元归。夜雨。

   十七日昙。上午寄二弟信（三十三）。下午雨。往许季上寓。晚魏福绵来。

   十八日晴。晨许季上来。下午陶念卿先生自越中至。晚往许季市寓还中州及关中《金石记》，并以景宋本《陶渊明集》赠之。

   十九日晴。午后之小市。夜得二弟信，十六日发（34）。

   二十日晴。下午小舅父来。夜小雨。得二弟明信片，十七日发。

   二十一日晴。上午寄二弟信（三十四）。午后同钱稻孙至小市。晚季市致一肴也。

   二十二日晴。下午许季上来并赠酱莴苣四枚。王镜清来。

   二十三日晴。星期休息。上午得二弟信，十九日发（35）。午后毛漱泉来。下午往留黎厂买济宁州画象一枚，银一元。晚买薄荷酒等一元。

   二十四日昙。午后同稻孙、师曾往小市。下午得舅父信。

   二十五日晴。下午往舅父寓。

   二十六日晴。上午寄二弟信（三十五）。下午紫佩来还二十元。晚小雨一陈即止。魏福绵来。夜得二弟信，二十三日发（36）。

   二十七日晴。无事。

   二十八日晴。无事。

   二十九日晴。上午寄西泠印社信并银八元。收本月奉银二百八十元。午后至小市。下午同许季市往章师寓，归过稻香村买食物一元。晚王镜清来，付百元汇作本月家用。魏福绵来，饭后去。夜交陶念卿先生六十元。重订小本《陶渊明集》四本。

   三十日昙。星期休息。上午寄二弟信（三十六）。许季市来。午后得二弟所寄《汉碑篆额》一部三本，二十六日付邮。龚未生来。下午往留黎厂买《张敬造象》六枚，一元五角。又《李夫人灵第画鹿》一枚，一元；《鲁孝王石刻》一枚，五角，疑翻刻也。夜得二弟信，二十七日发（37）。

   三十一日晴。无事。

