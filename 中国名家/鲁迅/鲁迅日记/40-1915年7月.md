    1915年7月 

   一日晴，改辨[办]公时间为上午八时半至十二时。午后眠二小时。下午往留黎厂买《李显族造象碑颂》、《潞州舍利塔下铭》各一枚，共一元。又借《寰宇贞石图》六本。得福子信，六月廿五日发。晚许诗荃来。

   二日昙。上午得二弟所寄《千甓亭古专图释》四本，廿七日付邮。午后晴。下午往观音寺街买履一两，一元六角，饼干一匣，一元四角。浴。

   三日小雨。上午寄二弟信（四十五）。午后往留黎厂买《常岳造象》及残幢等共四枚，又《凝禅寺三级浮图碑》一枚，共银二元。还《寰宇贞石图》。

   四日雨。星期休息。上午得二弟信，六月卅日发（46）；又西泠印社书目及《学镫》各一册，前一日发。旁午晴。午后往留黎厂买《杨孟文石门颂》一枚，阙额，银二元。又《北齐等慈寺残碑》及杂造象等七枚，四元。又《北魏石渠造象》等十一种十五枚，并岳琪所藏，共八元。往季市寓。晚邀铭伯先生、季市及季市﹛？﹜至广和居饭。

   五日晴。无事。

   六日晴。午后得二弟信，二日发（47）。晚往黄子涧寓饭。

   七日晴。上午寄二弟信（四十六）。午后会议。下午敦古谊帖店持拓本来，买《同州舍利塔额》一枚，《青州舍利塔下铭》并额二枚，共价银一元五角。

   八日晴。午后得二弟所寄《汉碑篆额》三本，童话六篇，四日付邮。下午沈康伯来。晚许季上来。

   九日晴。下午往许季上寓。得二弟信并《古学汇刊》散叶一包，五日发（48）。

   十日晴。上午寄二弟信（四十七）。下午往留黎厂敦古谊买《张荣千[迁]造象记》三枚，《刘碑》、《马天祥造象记》各一枚，《岐州舍利塔下铭》一枚，共三元三角。

   十一日晴。星期休息。上午得二弟所寄《古学汇刊》散叶一包，七日付邮。下午访许季上，归过益昌买食物一元。夜大雨。

   十二日雨，上午晴。午后会议。夜风。

   十三日晴。上午得二弟信，九日发（49）。下午往季市寓。夜铭伯先生来。

   十四日昙，午后疾雨一陈，下午晴。

   十五日雨。上午寄二弟信（四十八）。午后大雨。下午得蒋抑卮信并明刻《嵇中散集》①一卷，由蒋孟频令人持来，便校一过。许季上来。晚铭伯先生来。

   十六日昙。上午复抑卮信并还《嵇中散集》，仍托蒋孟频。下午晴。往中国银行取三年公责利子八元四角。晚刘历青来还经三册，往广和居饭已而去。夜得二弟信，十三日发（50）。

   十七日昙。上午还稻孙《哀史》二册。下午往北魏景明四留黎厂买《高伏德等造象》三枚直五年，石在涿州角；《居士廉富等造象》二种四枚东魏兴和二年一枚，又武定直三元晚小雨夜大八年一枚土。，，并河南新出雨。

   十八日晴。星期休息。上午往季市寓。午后雨，下午晴。季市送一肴来。晚陈仲篪作函借泉，而署其夫人名，妄极，便复却。夜刘历青来。

   十九日晴。上午寄二弟信（四十九）。午往许季上寓，其次女周岁，食面。午后访戴芦龄。下午乔君曾劬来。许季市来，并贻笋煮豆一合。刘历青来。夜写《百专考》一卷毕，二十四叶，约七千字。夜雷雨。

   二十日晴。上午访胡绥之，未遇。得二弟明信片，十六日发。向紫佩假十元。下午往图书分馆。夜以高丽本《百喻经》校刻本一过。

   二十一日晴。午后会议。晚铭伯先生来。夜雷雨。

   二十二日雨。午后得二弟信，十九日上海发（51）。晚晴。

   二十三日晴。上午寄二弟信（五十）。下午许季上来。晚雷雨一陈。

   二十四日晴。午后往徐景文寓疗龋齿。得沈康伯信。夜往季市寓。

   二十五日晴。星期休息。上午访许季上。访胡绥之，未遇。午访季自求，得《鹤山文钞》一部。下午王铁如以入川来别。晚昙，雷。写《出三藏记集》第一卷讫，据日本翻高丽本。夜雨。

   二十六日昙。上午收本月奉泉二百二十六元九角。午后往徐景文寓疗齿，付资十元。访胡绥之。下午得二弟信，廿二日越中发（52）。夜雨。

   二十七日晴。上午得二弟寄来书籍一包，计《再续寰宇访碑录》二册，《读碑小笺》一册，《眼学偶得》一册，《唐风楼金石文字跋尾》一册，《风雨楼臧石》拓本六枚，又蟫隐庐书目一本，二十三日付邮。寄二弟信（五一）。

   二十八日晴。晨得二弟信并“河平”专、“甘露”专文拓本各一枚，廿四日发（53）。上午寄二弟订定《古学汇刊》一部二十四册，两包。寄上海西泠印社信并银六元。季市还银五十元。

   二十九日晴。上午寄二弟信并本月家用百元（五十二），又《脉经》四本，《汉碑篆额》三本，《千甓亭专图》四本，《续汇刻书目》十本，分作两包。午后骤雨一陈即霁，下午又大风雨一陈。

   三十日晴，下午大雨，顷霁。访许季上。

   三十一日晴。上午往日邮局寄相摸屋函并银三十元，二弟买书直也。又代协和寄十元，季上寄二元。还齐寿山二十元。午后往徐景文寓治齿，往临记洋行买牙粉、牙刷等一元。下午往留黎厂买“三字齐刀”三枚，直二元。买《垣周等修塔像记》拓本一枚，五角。下午许季上来。晚季自求来，赠以《会稽郡故书杂集》一册也。

   〖注释〗

   ①明刻《嵇中散集》为张溥刻本。鲁迅是日以之校初校本。

