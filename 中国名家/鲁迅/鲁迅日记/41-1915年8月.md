    1915年8月 

   一日晴。上午得二弟信并专目乙本，前月二十七日发（54），又《交阯都尉沈君阙》拓本一枚，同日付邮。下午往留黎厂买《丘始光造象》等拓本十种共大小十四枚，直七元。大雨一阵，晚寄二弟信（五十三）。

   二日昙，夜雨。

   三日晴。上午得福子信，七月廿七日发。下午敦古谊帖店送来石印《寰宇贞石图》散叶一分五十七枚，直六元。

   四日晴。午后开会。得二弟信，七月三十一日发（55）。

   五日晴。上午寄二弟信（五十四）。寄魏福绵信。得重久信，七月二十八日东京发。季上母六旬生日送礼，午与同事往贺，既面而归。下午得西泠印社寄来《艺风堂考臧金石目》八册，《阮盦笔记》二册，《香东漫笔》一册，二日付邮。小雨即霁。晚理发。刘历青来。

   六日昙。午后往徐景文寓疗齿。往留黎厂买古专拓本四枚，善业埿拓本二枚，共五角。下午得西泠印社明信片，三日发。晚冀育堂招饮于泰丰楼，同席十人。夜雨。

   七日昙，午后晴。师曾为代买寿山印章三方，共直五元，季上分去一块。下午小雨。寄二弟信（五十五）。寄西泠印社信。前代宋子佩乞吴雷川作族谱序，雷川又以托白振民，文成酬二十元，并不受，约以宴饮尽之。晚乃会于中央公园，就闽菜馆夕餐，又约季市、稻孙、维忱，共六人。

   八日昙。星期休息。上午得二弟信，四日发（56）。午前往高升店访冀育堂，已行。往留黎厂。陶书臣来。下午访许季上未遇，遂游小市，又至通俗图书馆访王仲猷，假书数册而归。张协和来，未遇。

   九日晴。午后会议，下午往张协和寓。

   十日晴。上午寄二弟《秦汉瓦当文字》二册，《百专考》一册，古砖拓本五枚，共一包。

   十一日晴。上午寄二弟信（五十六）。助广东水灾振一元。师曾为二弟刻名印一，放专文，酬二元。午后得二弟信，七日发（57）。西泠印社寄书目来，九日发。夜小雨。

   十二日晴。上午往日邮局寄羽太信并银六元。寄二弟信（五十七）。下午毛漱泉来。敦古谊送造象拓本来，买三种五枚，二元三角。

   十三日晴。午后往徐景文寓补齿，付三元讫。归过稻香村买中山松醪两罂，牛肉半斤。下午得二弟信，附建宁专、长生未央瓦拓片各一，初九日发（58）。得西泠印社信，十日发。夜雷雨。

   十四日雨。上午寄二弟信（五十八）。师曾代购印章三块，直四元五角。

   十五日晴。星期休息。上午访陈师曾。访许季上。下午往留黎厂买《张龙伯造象记》、《道冲修塔记》各一枚，共直银八角。晚雨。

   十六日晴。上午得二弟信，十二日发（59）。下午许季上来。

   十七日晴。上午寄二弟信（五十九）。得三弟所译《生物学》中、下卷稿子二册，又芳子及冲摄景一枚，十三日付邮。下午雷雨。

   十八日昙。上午得相摸屋书店信，十日发。

   十九日晴。午后在通俗教育研究会①。夜雷雨。

   二十日晴。晨得二弟信，十六日发（60）。午后往方家胡同图书馆②。

   二十一日晴。上午寄二弟信（六十）。午后往留黎厂。下午复往留黎厂买晋《王明造象》拓本四枚，隋比丘僧智道玩等造象四枚，共直银四元。晚颇热，赴西升平园浴。夜大风，雷，小雨。

   二十二日晴。星期休息。午后陈公猛来。下午胡绥之来。寿洙邻来。

   二十三日晴。上午得二弟信并泉、竟等拓片三枚，十九日发（61）。午后往留黎厂商务书馆买《贾子次诂》一部二册，一元。又《曲阜碑碣考》一册，二角，排印本也，不善。晚许季上来。

   二十四日晴。上午寄二弟信（六十一）。

   二十五日晴，上午雨。无事。晚晴，风。得二弟信，廿一日发（62）。

   二十六日晴。上午得二弟寄来女谧摄景一枚，二十二日付邮。午后季市来。下午大风雨一陈，俄顷霁矣。

   二十七日晴，风。上午寄二弟信（六十二）。午后得李霞卿函，廿二日越中发。

   二十八日晴，午后雨一陈。下午许季上来。

   二十九日昙。星期休息。晚小雨。

   三十日晴。上午得二弟信，二十六日发（63）。收本月奉泉二百八十元。

   三十一日昙。晨阮久荪来。上午寄二弟信并本月家用一百元（六十三）。寄蟫隐庐〔信〕并银二十二元，买书。王屏华中风落职归，助三元。午后约久荪来谈，晚至广和居饭。雨。夜胃痛。

   〖注释〗

   ①通俗教育研究会继中国通俗教育研究会之后，由教育部另行筹办的官方组织，该会以“研究通俗教育事项、改良社会、普及教育”为宗旨，会员由京师各有关机构选派。本年八月三日教育部委派包括鲁迅在内的二十九人加入该会，八月十九日召开“预备会议”，讨论该会成立的各项具体筹备工作。九月一日又派鲁迅兼任该会小说股主任，迄次年二月辞去该项兼职，改任小说股审核干事。

   ②方家胡同图书馆一九一五年六月教育部指定在国子监南学设立京师图书馆筹备处，七月间该筹备处即由广化寺迁至国子监南学新址。因国子监南学位于方家胡同，故称方家胡同图书馆。此时该馆已由夏穗卿专任馆长。

