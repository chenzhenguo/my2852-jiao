    1915年9月 

   一日雨。自此日起教育部全日理公事。午后同戴芦舲往内务部协议移交《四库全书》办法①。下午晴。敦古谊送汉画象拓本来，未买。

   二日晴，大风。上午得重久信，浅草发。午邀白振民、吴雷川、王维忱、钱稻孙、许季市至益昌饭，仍用作宋氏谱叙款。

   三日晴。上午得二弟及三弟信，三十日发（64）。托师曾刻印，报以十银。

   四日昙。上午寄二弟并三弟信（六十四）。访陈公猛，未遇。往日邮局寄重久信并银十元。午后寄陈公猛信。得重久东京来信，又一叶书，廿八、廿九两日发。下午小雨。命仆买膏药、蜜饯等共七元。

   五日晴。星期休息。上午许季上来。午后得二弟信，一日发（65）。往留黎厂买“至正”泉二枚，箭镞三枚，唐造象拓本一枚，共一元。买明刻本《陆士龙集》一部，《鲍明远集》一部，每四本，共五元。买《封三公山碑》、《封龙山颂》、《报德象碑》拓本各一枚，共四元八角。

   六日晴。晨陆润青来访。得蟫隐庐信，三日发。寄二弟信（六十五）并小包二，内膏药十二枚，五月五日竟一枚，蒲桃竟一枚，宋、元泉三枚，印章王方，蜜果三种六斤。午后往通俗教育研究会②。夜李霞卿自越中至，交来二弟函，并“马卫将作”专一块，干菜一合。又已置五十元在家中，便先付与二十五元。

   七日晴。上午寄蟫隐庐信并银八元。午后同师曾往小市。许季上赠《金刚经嘉祥义疏》一部二本，李正刚排印本。晚李霞青来。

   八日晴。上午寄二弟信（六十六）。李霞卿来，同往大学为之作保。午后寄陈公猛信。陈师曾刻收藏印成，文六，曰“会稽周氏收臧”。

   九日晴。上午得二弟信，五日发（66）。以“马卫将〔作〕”专贻汪书堂。以《域外小说集》二册贻张春霆。夜大风，前有测候所天气豫报，云日内有暴风，此傥是邪？阅《复堂日记》。

   十日晴，风。晨得二弟明信片，六日发（67）。晚齐寿山邀至其家食蟹，有张仲素、徐吉轩、戴芦舲、许季上，大饮啖，剧谭，夜归。

   十一日晴。上午寄二弟信（六十七）。午后赴文庙演礼。晚王式乾、徐宗伟来，徐还银二十元，又童亚镇所假者五元。

   十二日晴。星期休息。上午许铭伯先生来。午后蒋抑卮来。下午得二弟所寄来小包一，内《秦金石刻辞》一册，《蒿里遗珍》一册。得上海蟫隐庐所寄来书籍一包，内《流沙队简》三册，《权衡度量实验考》一册，《四朝宝钞图录》一册，《金石萃编校字记》一册，《万邑西南〔山〕石刻记》一册，三日付邮。晚访陶念卿先生，夜就国子监宿。

   十三日晴。黎明祭孔，在崇圣祠执事，八时讫归寓。上午得二弟信并《贾道贵造象》拓本一枚，铜镜拓本二枚，九日发（67）。下午风。紫佩从李霞卿处持水笔十支来，亦二弟所寄。

   十四日晴。上午寄二弟信（六十八）。下午西泠印社寄来《说文古籀拾遗》一部二册。晚许季上来看《流沙坠简》。商契衡来。

   十五日昙。上午得二弟信并竟拓三枚，十一日发（68）。得蟫隐庐信[明]信片。得西泠印社明信片。大雨。得重久叶书二枚，九日发。午后往通俗教育研究会小说股第一次会③。下午得李霞卿信，本日发。

   十六日晴。休假。上午寄二弟信（六十九）。复李霸卿信。复西泠社信。午前往留黎厂买古矢镞二十枚，银三元。下午得二弟所寄写书格子纸一千二百枚，《三老讳字忌日记》拓本一枚，十二日付邮。

   十七日晴。上午得二弟信，十三日发（69）。

   十八日昙，上午晴。午后得二弟所寄《绍兴教育杂志》四至九期共六册，十二日付邮。得宋知方信，十二日台州发。晚季市来，赠玫瑰蒲陶二房，又向之假得银十五元。夜寄西泠印社信并银三元，又附吴雷川先生买书帐一枚，信一函。小雨。

   十九日晴。星期休息。上午寄二弟信（七十）。得龚未生夫人讣，章师长女，有所撰《事略》。下午得蟫隐庐所寄《秦汉瓦当文字》二册，《郑厂所藏泥封[封泥]》一册，书目一册，八日付邮，又别买《通俗编》八册，已寄越中。夜商契衡来，付学资四十元，又托交李霞卿银二十三元二角，所汇款清讫。风。紫佩、霞卿来，赠《会稽故书》一册。

   二十日晴。晚协和为其弟定婚宴媒人，邀作陪，同坐十人。

   二十一日晴。下午得二弟信，十七日发（70）。又《符牌图录》一册，《往生碑》拓本四枚，共一包，同日寄。得重久信，十四日发。周友之来。晚韩寿谦来，为作书致大学为寿晋请假。夜得沈康伯信，本日发。小雨。

   二十二日昙。上午寄二弟信（七十一）。答沈康伯信。午后赴研究会④。雨。

   二十三日昙，风。旧历中秋也，休假。下午许铭伯先生来看《永慕园丛书》。晚季市致鹜一器，与工四百文。夜月出。

   二十四日昙。向季上假十元。午后雨。

   二十五日晴。上午得二弟信，二十一日发（71）。

   二十六日晴。星期休息。上午寄二弟信（七十二）。复宋知方信。往钱粮胡同吊龚未生夫人，赙二元。下午徐仲荪来。

   二十七日晴。上午得西泠印社信，廿四日发。收本月奉泉二百八十元，还季市十五元，季上十元。晚许季上来。

   二十八日晴。上午西泠印社寄来《文馆词林汇刊》一部五本，廿四日付邮。

   二十九日晴。午后赴通俗教育会⑤。得羽太家信，二十四日发。晚高阆仙招饮于同和居，同席十二人，有齐如山、陈孝庄，馀并同事。得二弟信，附芳子信，二十五日发（72）。陈师曾为刻名印成。中寒不适。

   三十日昙。上午寄二弟信，附杂文稿四篇（七十三），又本月家用一百元，又寄小包一，内《秦金石刻辞》一册，《秦汉瓦当文字》二册，《流沙队简》并《补遗》三册，《权衡度量实验考》一册，《蒿里遗珍》一册，汉石刻拓本共十一枚，“大泉五十”一枚，“至元通宝”二枚。寄上海蟫隐庐函并银十三元。送张阆声《往生碑》拓本一枚。午后同汪书堂游小市，买得《石鼓文音释》二枚，直六铜元，拟赠季市。晚雨。夜服规那丸三枚。

   〖注释〗

   ①协议移交《四库全书》办法热河文津阁所藏《四库全书》运京为内务部截取后，经教育部多次交涉，一九一五年八月二十五日内务部始同意归还教育部，由京师图书馆收藏，故教育部派鲁迅等往商移交手续及日期。此项工作至十月十二日结束。

   ②为参加通俗教育研究会成立大会。会上由首任会长梁善济发表有关该会宗旨的演说，并推选高步瀛等三十三人为干事。

   ③小说股第一次会这次会议在鲁迅主持下讨论了本股办事细则、例会日期及进行方法等。

   ④指小说股第二次例会。会上讨论办事细则，并由股员分任调查、审核、编辑、翻译工作。

   ⑤指小说股第三次例会。会上讨论工作进行方法，并由鲁迅推定起草小说审核标准的人选。

