    1915年11月 

   一日昙，午后晴。无事。

   二日晴。上午寄二弟小包一，内《云窗丛刻》一部，浏阳麻菌两束，古镞二包，四神鉴一枚，陕西玩具十余事。晚许铭伯先生及季市邀明之饭，约往共话，协和亦来，十时半回寓。

   三日晴。无事。

   四日晴。上午得二弟信，三十日发（81）。寄二弟信（八十二）。上午同许季上赴孙冠华家吊。下午出江西振捐①一元。夜大风。

   五日晴，风。晚许季上来。

   六日昙。午后往留黎厂买“白人”②、“甘丹”刀等五枚，二元；“正光”砖拓本一枚，一元；《薛贰姬造象》拓本等五种，二元；《山右石刻丛编》一部廿四册，六元。

   七日晴。星期休息。下午商契衡来。

   八日晴，大风。上午得二弟信，四日发（82）。午后得羽太家信，附福子笺，二日发。

   九日晴。上午寄二弟信（八十三）。夜风。

   十日晴，晚风。寄二弟明信片一枚，问书目。夜大冷，用火炉。雨雪。

   十一日晨起见积雪可三分高。天晴。无事。

   十二日昙，下午晴。得二弟及三弟信，八日发（83）。

   十三日晴。上午寄二弟信（八十四）。下午往留黎厂买货布四枚，布泉一枚，又方足小币五枚，“大中折十”泉一枚，共三元。遇孙伯恒，遂至商务馆坐少顷，观土俑及杂拓本并唐人写经。

   十四日昙。星期休息。下午魏福绵来。

   十五日雨。上午得二弟信，十一日发（84）。向齐寿山假十元。下午许季上还百元。

   十六日晴，风。上午寄二弟信（八十五）。午后诒季市货布二枚。晚陈师曾来看汉画象拓本。

   十七日晴，大风。午后开通俗教育研究会。③夜孙奠胥字瀚臣者来。

   十八日晴。无事。夜大风。

   十九日晴。上午得二弟信，十五日发。午后同陈师曾、何沧苇往小市。认北京冬季施粥捐三元，总长所募。

   二十日晴。上午寄二弟信（八十六）。午后至清秘阁买纸三元。在敦古谊买《爨宝子碑》等拓本三种，三元。又磁州出土六朝墓志六种，三元。沈康伯将赴吉林，晚与伍仲文、张协和公饯于韩家潭杏花春，坐中又有范逸丞、稚和兄弟及顾石臣。赠朱孝荃《会稽郡故书集》一册。

   二十一日晴。星期休息。上午得二弟信并“永和”专拓本一枚，十七日发（86），又《欧米文学研究手引》一册，十五日寄。云和魏兰字石生来，有未生介绍函。午范逸函、顾石臣招饮于陕西巷中华饭庄，坐中一如昨夕。下午从协和假五元，往留黎厂买《王绍墓志》拓本一枚，银五角。

   二十二日 晴。上午寄二弟信（八十七）。还齐寿山十元，张协和五元，伍仲文二元二角。

   二十三日晴。无事。

   二十四日晴。午后赴通俗教育研究会。④下午往通俗图书馆假《顺天通志》二册。晚师古斋持拓本来，选取匋斋臧汉画象残石一枚，银一元，《臧石记》未载。又《许始造象》四枚，二元。夜得二弟信并梁专拓本二枚，廿一日发（87）。

   二十五日晴。午同师曾至小市。夜风。

   二十六日晴。上午寄二弟信（八十八）。收本月奉泉二百八十元。午后同陈师曾至小市。晚许季上来。夜大风。

   二十七日晴，风。上午杨莘耜赠《周天成造象》拓本一枚。午后往青云阁买毡履一两，银二元二角。往留黎厂式古斋视拓本，得《薛山俱、薛季训、薛景、乡宿二百他人等造象》拓本四枚，云是日本人寄售，原石已出中国，索价颇昂，终以六元得之。又至别肆买《刘平周造象》三枚，《陈叔度墓志》一枚，银二元。晚商生契衡来，付与学资四十元。

   二十八日晴。星期休息。午后往敦古谊买《白石神君碑》二枚，《郑道忠墓志》等六枚，造象二种八枚，共十三元。下午小舅父来，并交茗一合。

   二十九日晴。上午得二弟信，二十五日发（88）。晚往敦古谊帖店。夜季市来。

   三十日晴。上午寄二弟信，附寓中见有书目一枚（八十九）。晚韩寿谦来。

   〖注释〗

   ①江西振捐一九一五年七月江西淫雨成灾，抚、赣诸江河与鄱阳湖水同时泛滥灾情严重。

   ②“白人”疑为“白匕”之误。“白匕”，古代刀币之一种。

   ③指小说股第八次例会。会上讨论查禁小说宜预先通饬案。（第七次例会于十一月十日举行，《日记》未记。）

   ④指小说股第九次例会。会上讨论查禁及改良小说案。（第十次例会在十二月一日举行，《日记》未记。）

