    1915年12月 

   一日晴。无事。

   二日昙。上午蟫隐庐寄来书目一本。夜风。

   三日晴。上午得二弟信，十一月廿九日发（89）。宋紫佩之族人回越，托携回书籍一包，计《神州大观》七册、《历代钞币图录》一册、《莫耜亭行述》一册、《兰言略述》一册与二弟，又德文《植物标本制作法》一册与三弟。得寿师母讣，以呢幛子一送洙邻寓。午后同师曾游小市。

   四日晴。上午寄二弟信（九十）。午后至琉璃厂买重纸十五枚，五角。又买《杜文雅造象》二枚，《苍颉庙碑》并阴、侧共四枚，二元六角。又《延光残碑》、《郑能进修邓艾祠碑》各一枚，三元。晚许季上来。夜齿痛。

   五日晴。星期休息。寿洙邻设奠于三圣庵，上午赴吊。午后裘子元结婚，往贺，馈二元。下午往留黎厂买高庆、高贞、高盛碑，《关胜颂德碑》，《比丘道宝造象记》拓本各一枚，共三元。又专拓片共十六枚，二元。添得《履和纯残碑》一枚，似摹刻。

   六日昙。午后听青年会中人余日章演说。晚季市遗肴一器。夜大风。

   七日晴，冷。午后由师曾持去《往生碑》拓本一枚与梁君。夜雨雪。

   八日晴。上午得二弟信，三日发（90），又一信，四日发（91）。

   九日昙。上午寄二弟信（九十一）。

   十日微雪。无事。

   十一日晴。午后至留黎厂买王僧、李超墓志共三枚，三元五角。又《无极山碑》一枚，《陈君残碑》并阴二枚，《青州默曹残碑》三枚，《孝宣公高翻碑》一枚，《标异义乡慈惠石柱颂》共大小十一枚，《孙宝憘造象》等共六枚，《仲思那造桥记》一枚，共银八元六角。晚得徐宗伟信，八日发。

   十二日昙。星期休息。上午得二弟信，八日发（92）。下午铭伯先生来。

   十三日晴，大风。上午寄二弟信（九十二）。复徐生宗伟信。

   十四日晴。晚得徐生宗伟信，本日发。

   十五日晴。无事。

   十六日昙。下午本部为黄炎培开茶话会，趣令同坐良久。晚大风。

   十七日晴，风。上午得二弟信，十三日发（93）。季上欂①人洒扫圣安寺，助资二元。

   十八日晴。上午寄二弟信（九十三）。午师曾赠《爨龙颜碑》拓本一枚。午后往留黎厂买《高肃碑》一枚，《贺若谊碑》全拓一枚，《司马景和妻孟墓志》一枚，共银三元五角。晚王生镜清来。夜齿大痛，失睡至曙。

   十九日晴。星期休息。午后至瑞蚨祥买绸六尺，二元。至徐景文处疗齿，取含嗽药一瓶。下午至流离厂买《华阴残碑》、《报德玉象七佛颂》各一枚，银二元。又《爨龙颜碑》并阴全拓二枚，于纂、时珍、李谋墓志各一枚，共十二元。念卿先生来，未遇。晚往季市寓，饭后归。

   二十日晴。上午得二弟信，十六日发（94）。午后往小市。夜大风。

   二十一日晴，风。上午寄二弟信（九十四），又《教育公报》二册，五年历书一册。许季上长男弥月，以绸为贺。

   二十二日晴。午后开通俗教育研究会，集者止四人，辍会。

   二十三日晴。冬至例假。上午陶望潮来。

   二十四日下午代小舅父收由越汇款五百元。晚至徐景文寓疗龋齿。

   二十五日晴。上午收本月奉泉二百八十元。午后为小舅父往中国银行取汇款，转存交通银行。赴留黎厂买《西门豹祠堂碑》并阴二枚，一元五角；《曹恪碑》一枚，二元；《宋买造象》、《张法乐造象》各一枚，一元；杂造象五枚，一元。晚得二弟信，廿一日发（95）。许铭伯先生来。

   二十六日晴。星期休息。上午寄二弟信（九十伍）。午周友艺来。下午往大栅阑买熏鱼、豆腐干等，共五角。往徐景文寓疗齿。晚范云台、许诗荃来，各遗以《会稽郡故书杂集》一册。

   二十七日晴。上午得二弟信，二十三日发（96）。晚李霞卿来假卅元。

   二十八日晴。上午王式乾、徐宗伟、徐元来，共支八十元。晚寄二弟信（九十六）。夜王镜清来假去四十元。

   二十九日晴。午后理发。

   三十日昙。上午得二弟信，廿六日发（97）。得李霞卿信，昨发。

   三十一日昙。上午寄二弟信（九十七）。答李霞卿信。下午往留黎厂买《孟显达碑》拓本一枚，一元；《神州大观》第八集一册，一元六角五分。往徐景文寓治齿。晚张协和馈肴一合，与仆泉四百。季市遗肴一器，与仆泉二百。

   〖注释〗

   ①欂同鸠，也同纠。聚合的意思。

