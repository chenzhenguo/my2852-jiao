    1916年2月 

   一日晴。上午寄二弟信（八）。午后往小市。

   二日晴。午后往小市。旧除夕也，伍仲文贻肴一器、馒首廿。

   三日晴。旧历丙辰元旦，休假。午后昙。无事。

   四日昙。休假。上午得二弟信，三十日发（8）。午后季市来。

   五日昙。休假。上午寄二弟信（九）。许季上来。午后晴，游厂甸。下午访季市不值，见铭伯先生，谈良久归。晚饮酒。

   六日晴。星期休息。午后昙。无事。

   七日晴，大风。上午得羽太家信，二十九日发。得重久信，卅日发。

   八日晴，风。上午得二弟信，附《永明造象》拓片一枚，四日发（9）。以《永明造象》与何鬯威一枚，朱孝荃一枚。从许季上乞得磁州墓志拓片六枚。

   九日晴，风。上午寄二弟信（十）。肄古斋送拓片来阅，买得元演、元祐、穆胤墓志各一枚，共九元。又《寇文约修孔子庙碑》、《郭显邕造象》、《维摩诘经残石》共五枚，共三元。晚往季上家。

   十日晴。上午得二弟信并“永和”专拓本一枚，六日发（10）。夜大风。

   十一日晴。上午寄二弟信（十一）。寄念卿先生信。晚季上来。夜风。

   十二日晴。上午得二弟所寄专拓片三枚，八日付邮。午后往留黎厂买《武平造象》、《武定残碑》拓本各一枚，共一元。又《李宪墓志》拓本一枚，一元。

   十三日晴，风。星期休息。上午念卿先生来，同往广和居午饭。

   十四日晴。上午得二弟信并专拓一枚，十日发（11）。晚季上过访。夜大风。

   十五日晴。上午寄二弟信（十二）。

   十六日晴。晚魏福绵、王镜清来。

   十七日晴，下午大风。晚宋子佩来。

   十八日晴。上午得二弟信，十四日发（12）。

   十九日晴。上午宜古斋送拓本来，拣留《武平七年道俗百余人造象》一枚，五角；《王怜妻赵氏墓志》一枚，疑摹刻，五角；《讳墮墓志》一枚，二元。寄二弟信（十三）。下午寄王镜清信。晚往季市寓并假银二十元。

   二十日晴。星期休息。上午许铭伯、季市、世英同来，即往西华门内游传心殿，观历代帝王象，又有绘书及绣少许。午后往留黎厂买《爨宝子碑》一枚，《文安县主墓志》一枚，各一元。又《兖州刺史残墓志》一枚，五角。买“宅阳”及“匋逷”方足小币共五枚，一元。又日光大明镜一枚，一元。夜雨雪。

   二十一日雨雪。无事。

   二十二日昙。上午得二弟信，十八日发（13）。得重久信，十六日发。下午雨雪。

   二十三日昙。午前寄二弟信（十四）。

   二十四日晴，大风。下午韩寿谦来。赙杨月如一元。

   二十五日昙，风。午后游小市，地摊尚甚少。

   二十六日晴。上午收本月奉泉二百八十八元，还季市二十元。吴雷川创景教书籍阅览所，捐四元。晚商契衡来。夜铭伯先生来。

   二十七日昙。星期休息。晨图书分馆开馆①，有茶话会。赴之。午前往留黎厂买《魏 珍碑》一枚，阙侧，银一元五角。又《高肃碑》阳换《隽脩罗碑》并阴二枚。得二弟信并专拓片二枚，二十三日发（14）。下午徐元来，付与银五十元，合前付共百卅元，汇作家用。

   二十八日晴，风。上午得二弟所寄抱丰丸立照照象一枚，二十四日付邮。午前寄二弟信（十五）。晚商契衡来，付与学资四十元，合前陆续所假，共银三百元，至今日所约履行讫。

   二十九日晴。虞叔昭结婚，公送缎幛，分一元。下午往夏先生寓。

   〖注释〗

   ①图书分馆开馆该馆由前青厂西口永光寺街迁至宣武门外香炉营四条胡同，是日举行开馆茶会，三月一日正式接待读者。

