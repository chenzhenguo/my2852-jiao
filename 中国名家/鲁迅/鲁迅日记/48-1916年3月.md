    1916年3月 

   一日晴。晨至交民巷寄重久信并银五元。

   二日晴。上午得二弟信，二月二十七日发（15）。

   三日晴，大风。上午寄二弟信（十六）。夜写《法①显传》起。濯足。

   四日晴，大风。午后至沈宅访小舅父，云在陈宅，复往迹得之，交银二百四十二元一角，内除旧欠及越中帖水诸费实三百元，诸汇款事并清讫。

   五日晴，大风。星期休息。午后往留黎厂买《松滋公元苌温泉颂》一枚，《诸葛子恒平陈颂》一枚，《洺州澧水石桥碑》一枚，共二元五角。

   六日晴，风。上午得二弟信，二日发（16）。寄王镜清信。董恂士五日卒，下午讣来，乃赴之。

   七日晴。上午寄二弟信（十七）。午后往小市。晚王镜清来。

   八日晴。夜子佩来谭。

   九日晴。上午得龚未生信。晚王叔钧招饮于又一村，同席共十人。

   十日晴。上午得二弟信，六日发（17）。得李霞卿信，昨发。致念卿先生函。

   十一日雨雪，积寸许，上午晴。寄二弟信（十八）。得念卿先生信。午后昙。往留黎厂买得孔庙中六朝、唐、宋石刻拓本共十四枚，价四元。又《武德于府君义桥石象碑》并碑阴、两侧拓本共四枚，一元，《萃编》所录无侧。又在敦古谊买《宇文长碑》一枚，《龙藏寺碑》并阴、侧共三枚，《建安公构尼寺碑》一枚，此碑据《金石分域编》阴、侧当有题名，缪氏《金石目》无，当别访之，三种共直三元。

   十二日晴，风。星期休息。上午得二弟信，八日发（18）。得宋知方信，七日台州中学发。午后往留黎厂直隶官书局买《五代史平话》一部二册，三元六角；汪刻《六朝廿一家集》中零本五种五册，五元四角。遇朱逖先，谈少顷。往宜古斋置孔庙汉碑拓本一分十九枚，三元；《赵芬残碑》二枚，《正解寺残碑》四枚，各一元。

   十三日晴。上午寄龚未生信。寄韩寿谦信。寄念卿先生信。午前寄蔡谷青信，季市同署。晚寄二弟信（十九）。夜拔去破牙一枚。

   十四日昙。上午寄宋知方信。下午得念卿先生信。夜风。

   十五日晴。上午寄二弟《教育公报》第十至十二期各一本，又磁州所出墓志六种六枚，《李璧墓志》二枚，《李谋墓志》一枚。寄王镜清信。午后大风。晚往季市寓，饭后归。是日专门学校成绩展览会②开会。

   十六日晴，风。上午得二弟信，十二日发（19）。下午韩寿谦来，付与银百，汇家用。夜写《法显传》讫，都一万二千九百余字，十三日毕。

   十七日晴，风。上午寄二弟信（廿）。午后理发。

   十八日晴。午后往徐景文寓治齿，付一元讫。下午小舅父来。

   十九日晴，星期休息。午后往留黎厂买《嵩高灵庙碑》并阴二枚，《嵩阳寺碑》一枚，共二元。又《安喜公李使君碑》，造象残碑，李琮、寇奉叔墓志，《法懃禅师塔铭》各一枚，共三元五角。下午赴展览会场，见铭伯先生一家俱在，同至益昌食茗饵讫便归。

   二十日昙。舒伯勤丧妇讣来，赙四元，与伍仲文合寄之。午后同陈师曾游小市。下午往留黎厂。得二弟所寄《绍兴教育会杂志》第十二期一册，十六付邮。晚阮和孙来。夜风。

   二十一日晴，风。下午赙董恂士家十元。晚和孙来。

   二十二日晴，大风。上午寄二弟信（廿一）。得二弟信，十八日发（20）。晚宜古斋送拓本来，选得《谭棻墓志》一枚，《杜乾绪造象》一枚，共银二元。

   二十三日晴，风。无事。

   二十四日晴，风。上午和孙来。晚约和孙往广和居饭，夜别去，明日赴繁峙也。

   二十五日晴。午后收本月奉泉三百。下午往留黎厂买《麃孝禹碑》一枚，银四元。又济宁州学所藏汉、魏石刻拓本一分大小共十七枚，银四元；鲁王墓前二石人题字二枚，银五角。

   二十六日昙。星期休息。上午得二弟信，廿二日发（21）。赴吊董恂士。午后晴，风。铭伯先生来。下午魏福绵来。夜宋子佩来。

   二十七日晴。上午寄二弟信（廿二）。董恂士出殡，部员路祭。午后往小市。

   二十八日晴，夜风。无事。

   二十九日晴，午后风。无事。

   三十日昙。上午得二弟信，廿六日发（22）。得朝叔信，廿四日发。寄二弟《说文校议》一部五册，《湖海楼丛书》一部二十二册，分作三包。晚修订《咫进斋丛书》一部讫，凡廿四册，费工三日。

   三十一日晴。上午寄二弟信（廿三）。得福子信，二十五日发。午后往东交民巷寄羽太家信并银卅五元，八月分止。下午风。

   〖注释〗

   ①写《法显传》起《法显传》，述东晋高僧法显等赴中印度寻求经律事迹。鲁迅于三月十六日抄讫。

   ②专门学校成绩展览会指全国专门以上学校成绩展览会，一九一五年八月开始筹备，主要由专门教育司负责，次年二月十八日鲁迅被任为干事。三月十五日展览会在教育部礼堂开幕，四月十五日结束。参加展出的学校共六十八所。

