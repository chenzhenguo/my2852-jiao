    1916年4月 

   一日昙。午后往留黎厂买《张迁碑》并阴共二枚，一元；《刘曜残碑》一枚，五角。下午张协和来，晚同至季市寓，饭后归。夜雨雪，积半寸。

   二日晴。星期休息。上午得二弟信，三月二十九日发（23）。午后往留黎厂买《韩仁铭》一枚，《尹宙碑》一枚，二元五角。又《受禅表》、《孙夫人碑》、《根法师碑》各一枚，二元。往学校成绩展览会，少住即还。

   三日晴。上午寄二弟信，附答朝叔笺一枚（廿四）。午后大风。

   四日晴，大风。晚仪古斋来，买得《洛州老人造象碑》、《王善来墓志》，共直二元。

   五日晴。晚徐元来。夜紫佩来。

   六日晴。午后紫佩回越，托寄二弟信一函，又书籍两箧，共二十八部二百六十四册。下午得二弟信，二日发（24）。晚商契衡来。

   七日昙。上午寄二弟信（廿五）。得李霞卿信，即复。午后往小市。晚徐涵生来访。

   八日昙。午后往留黎厂买《苏慈志》一枚，一元。又拓本付衬二十一枚成，共工直六元。夜李霞卿来假银十元，遗茗一合。

   九日晴，大风。星期休息。无事。

   十日晴，风。夜腹写。

   十一日晴。上午得二弟信，七日发（25）。

   十二日晴。上午寄二弟信（廿六）。午后往小市。晚季市来。

   十三日晴。上午得宋子佩信，十日沪上发。下午往耀文堂观帖，买《邹县佳城堡画象》六枚，三元；姚贵眆藏石拓片十二枚，四元，似多伪刻。又得《莱子侯刻石》《李家楼画象》、《张奢碑》、《鞠彦云墓志》并盖、《淳于俭墓志》、《诸葛子恒平陈颂》阴、《杜文庆造象》各一枚，共银五元。晚裘子元来。魏福绵、王镜清来。

   十四日晴。上午托紫佩在上海所购河南安阳新出土墓志七种寄至，计七枚，共直十元，十日付邮。午食甚闷闷。下午王式乾、徐宗伟来。晚往许季市寓，饭后乃归。夜裘子元来谈。

   十五日小雨即晴。午后往神州国〔光〕社买《神州大观》第九集一册，一元六角。又往青云阁步云斋买履一两，亦一元六角。下午昙。得重久信。

   十六日晴。星期休息。上午得铭伯先生柬，午后同游农事试验场，①晚归。

   十七日晴。上午寄二弟信（二十七）。得福子信。夜雨。

   十八日昙。上午得二弟信，十二日发（26）。午后晴。

   十九日雨。上午得二弟所寄邮片，十四日午发（27）。晚晴。韩寿晋来。

   二十日晴。上午得宋子佩信，十五日杭发。晚裘子元来。

   二十一日昙。上午寄二弟信（廿八）。晚周友芝来。钱均夫来。

   二十二日雨。下午许季上来假《艺文类聚》。

   二十三日晴。星期休息。上午得二弟笺，十七日发（28）。午后往留黎厂买《嵩山三阙》拓本一分，大小十一枚，二元；《曹植碑》一枚，一元；又买黄石厓造象五种四枚，二元；《张角残碑》一枚，一元。下午裘子元来。许季市来。

   二十四日昙。午后往留黎厂震古斋买《元氏法义卅五人造象》拓本一枚，石已佚；又《仲思那造硚碑》一枚，共二元。晚雨。

   二十五日昙。上午得宋子佩信，廿日越发。寄二弟信（二十九）。午后往小市。

   二十六日晴。上午寄宋子佩信。寄韩寿晋信。陈师曾赠印一枚，“周树所臧”四字。午后收本月奉泉三百元。下午同师曾往留黎厂看拓本，买得《造交龙象残碑》一枚；《邑义六十人造象颂》一枚，又二枚，似两侧；又塔颂一枚，安阳万佛沟石刻之一，共与银乙元。

   二十七日晴。午后往小市。下午寄王式乾信。晚许季上来。

   二十八日晴，风。上午得二弟明信片，廿一日发（29），又信，廿三日发（30）。晚王式乾来，假与银四十元，约后汇越中。

   二十九日昙。上午得二弟信，廿四日发（31）。寄二弟信（三十）。午后寄蔡谷青信。往留黎厂买《石墙村刻石》一枚，《居摄坟坛刻石》二枚，《王偃墓志》并盖[阴]二枚，灵寿祁林院北齐造象五枚，《贾思业造象》一枚，《纪僧谘造象》一枚，刘思琬等残造象一枚，共银四元。夜风。

   三十日昙。星期休息。上午甘君来。午后游留黎厂，历数帖店，无所可得。馆举秋祭，下午许铭伯先生、季市、寿洙邻均因便来谭，少顷去。晚魏福绵、王镜清来。

   〖注释〗

   ①农事试验场参看本书第3页注⑥。

