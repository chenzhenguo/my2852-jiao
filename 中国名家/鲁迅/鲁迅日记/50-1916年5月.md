    1916年5月 

   一日昙。午后往小市。午后雨即止而风。

   二日晴，下午大风。无事。夜得二弟明信片，廿八日发（32）。

   三日晴。上午寄二弟信（卅一）。下午风。寄王镜清信。

   四日晴，下午大风。无事。夜濯足。

   五日晴，风。无事。

   六日晴。上午得二弟信，一日发（33）。午后大风。往留黎厂买《刘曜残碑》一枚，一元；画象一枚，有题字，又二枚无字，二元；《郑道昭登百峰山五言诗石刻》一枚，二元；黄石厓魏造象六枚，二元；驼山唐造象一百二十枚，四元；仰天山宋造象十七枚，一元。下午以避喧移入补树书屋①住。

   七日晴。星期休息。上午寄二弟信（三十二）。午后往留黎厂以拓片付表。又买《吹角坝摩厓》一枚，二元；《朱鲔室画象》十五枚；杂山东残画象四枚，五元；杂六朝小造象十六枚，三元；又添《白云堂解易老》拓本一枚。甘君来。李霞卿来并还银十元。周友芝来，多发谬论而去。下午裘子元来。王镜清来。

   八日晴。午后赠师曾家臧专拓一帖。蟫隐庐寄书目来。夜魏〔福〕绵来。

   九日晴。上午富华阁持拓片来。寄二弟信（三十三）。下午得二弟信，四日发（34）。

   十日晴。下午往震古斋买六朝造象四种七枚，二元。徐元来。晚铭伯先生来。送朱造五《百喻经》一册。

   十一日晴。无事。晚许季市来。夜风。

   十二日晴。上午寄二弟信（三十四）。得蔡谷青信，九日苏州发。

   十三日雨。上午得二弟信，七日发（35），又明信片一枚，八日发（36）。下午往留黎厂买《鞠彦云墓志》并盖二枚，三元；《源磨耶圹志》一枚，二元；王俱等造四面象四枚，二元；泰安徂徕山磨厓二分各七枚，共五元；别有《杨显叔造象》一枚添入表拓片三十四枚，工五元。晚晴，风。

   十四日晴。星期休息。上午富华阁帖店来。寄二弟信（三十五）。审昨所买《鞠彦云志》为翻刻，午后往留黎厂易《郛休碑》并阴二枚。又买旧拓《淳于俭墓志》一枚，一元五角；《大业始建县界碑》二枚，五角。以上在震古阁。往官书局代吴雷川买《敦艮斋遗书》一部五本，二元。往富华阁买冯焕、李业、杨发、贾夜宇阙各一枚，三元；《司马长元石门题字》二枚，一元；《魏三体石经》残字一枚，三元。下午商契衡来。

   十五日晴。上午以徂徕山摩厓一分赠师曾。下午昙。夜雨。

   十六日昙。午后往小市。下午晴。寄蔡谷青信。

   十七日晴。晨铭伯先生来。得宋子佩信，九日越中发。下午自部归，券夹落车中，车夫以还，与之一元。晚潘君企莘自越来，交起孟函并茶叶一合去，假二十元券与之，俾留见金。夜裘子元来。雷雨。

   十八日昙。上午寄二弟信（三十六）。从张阆声假二十元。下午晴。往留黎厂。

   十九日昙。上午得二弟信，十三日发（37）。下午晴，风。送王宅、杨宅奠金四元。

   二十日晴。午后往留黎厂买《武班碑》并阴二枚，《天监井阑题字》一枚，《高进臣买地券》一枚，安阳残石四种六枚，共六元。晚往铭伯先生寓，饭后归。夜魏福绵来。

   二十一日晴。上午得二弟信，十六日发（38）。寄二弟信，附《高进臣买地券》拓本一枚（三十七）。往留黎厂买《李孟初神祠碑》一枚，二元；《封龙山颂》一枚，一元；《姜纂造象》旧拓本一枚，一元五角。下午李霞卿来，假与五元。晚风。星期也，休息。

   二十二日晴。午后往杨仲和家吊。得徐元信，廿日发。夜雨。腹写。

   二十三日昙。上午寄二弟信片（三十八）。赴王维白家吊。下午雷雨。晚晴。

   二十四日晴。晚潘企莘来。

   二十五日晴。午后潘企莘至部属保。下午商契衡属保其友三人。

   二十六日晴，大风。上午得二弟明信片，二十日发（39）。得宋子佩明信片，二十三日沪上发。下午往王维忱寓。晚寄二弟明信片（三十九）。

   二十七日晴，下午大风。得二弟妇信，二十二日发。夜烈风。

   二十六日晴，大风。星期休息。上午得李霞卿信，昨发。寄二弟及弟妇信（四十）。午许季上来。赴长椿寺吊范吉陆母丧，同人合送幛子，分一元。下午往留黎厂买旧拓《武荣碑》一枚，值六元，其内二元以售去之《爨龙颜碑》款抵之。又买《帅僧达造象》一枚，五角。尹宗益来。晚甘君来。王镜清来。夜雨。背痛。

   二十九日晴。上午收本月奉泉三百元。寄王镜清信。寄徐元信。还阆声二十元。下午得二弟明信片，廿四日发（40）。晚寄二弟信（四十一）。韩寿谦来假去十元，许铭伯先生来。

   三十日晴。选拓本八种，下午赴敦古谊令表托。徐宗伟、徐元来假去银五十元。王维忱来。夜王镜清来代魏福绵假去三十元。背痛未除，涂碘醇。

   三十一日晴。上午陈师曾示《曹真残碑》并阴初出土拓本二枚，“诸葛亮”三字未凿，云仿古斋物，以十元收之。又江宁梁碑全拓一分，内缺《天监井床铭》，计十六枚，是稍旧拓本，是梁君物，欲售去，亦收之，直十六元。下午理发。师范校②寄杂志一册。夜潘企莘率一谁何来。

   〖注释〗

   ①移入补树书屋鲁迅在绍兴县馆初住东部藤花馆西屋，一九一二年十一月二十八日迁至藤花馆南向小舍，自此又移居县馆西部补树书屋，直至一九一九年十一月。

   ②指国立北京高等师范学校。该校前身为京师大学堂师范馆，一九〇八年独立，称京师优级师范学堂。一九一二年改名北京高等师范学校，一九二三年七月改组为国立北京师范大学，一九二八年十一月起称国立北平大学第一师范学院，一九二九年八月独立为北平师范大学。鲁迅自一九二〇年八月至一九二六年八月在该校兼任讲师；一九二九、一九三二年两次北上探亲时都曾应邀往讲演。

