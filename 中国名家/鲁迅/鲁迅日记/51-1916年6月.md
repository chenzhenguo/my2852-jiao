    1916年6月 

   一日晴。无事。

   二日晴。上午得二弟明信片，五月廿八日发（41）。

   三日晴，热。上午寄二弟明信片（四十二）。下午往留黎厂买《元鸷墓志》一枚，《元鸷妃公孙氏墓志》一枚，共银三元。又取表成帖片十枚，工一元六角。

   四日晴。星期休息。上午吴方侯来，名祖藩。下午昙，雷雨。

   五日晴。旧历端午也，休息。上午得二弟明信片，五月卅一日发（42）。商契衡来。往季市寓午饭，下午归。夜蒋抑之来。

   六日昙。上午得李霞卿函。得羽太家信，附信子笺，五月卅日发。午晴。夜寄二弟信片（四十三）。寄李霞卿信片。

   七日晴。午后同师曾往小市，地摊绝少。晚商契衡来。宋子佩自越中至，交来二弟函并干菜一合，又送笋干一合，新茗二包。

   八日晴。夜铭伯先生来。

   九日晴。上午得二弟妇信，四日发。下午得二弟信，三日发（43），经绍卫戍司令部检过，迟到。得李霞卿信。晚商契衡来。许季上来。

   十日晴。上午寄二弟信，附与弟妇笺一枚（四十四）。得二弟信，五日发（44）。午后风。往留黎厂买汉中石刻拓本一份，除《鄐君开道记》，共十二枚，直六元。又买《高湛墓志》一枚，二元。晚韩寿晋来。甘润生来。

   十一日晴，风。星期休息。上午祝宏猷庆安、尹翰周德松来。午后昙。往留黎厂属表拓本可九十种。下午小雨即止。洙邻兄来。

   十二日晴。上午寄二弟明信片（四十五）。

   十叁日小雨。上午得二弟信并《〈蜕龛印存〉序》①一叶，七日发（45）。

   十四日小雨。上午朱孝荃贻青椒酱一器。下午大雷雨。向虞叔昭借衣。

   十五日晴。晨寄二弟明信片（四十六）。上午部派赴总统府吊祭②，共五人。午后往许季上寓。下午风。

   十六日晴。晨尹翰周来。下午得二弟明信片，十日发（46）。得阮久孙信片，十二日繁峙发。还虞叔昭衣。卢闰州来。晚宜古斋持拓片来，撰留隋《暴永墓志》并盖二枚，直二元，云山西新出土，未详何县。

   十七日晴。上午寄阮久荪信片。午后往留黎厂取所表拓片，共工泉十元。下午西泠印社寄书目一册至。夜许诗荃来。风雨。

   十八日晴。星期休息。上午往留黎厂买《平等寺碑》一枚，《道兴造象》并治疾方大小三枚，《正解寺残碑》四枚、阴二枚，共四元。又至青云阁买草冒、袜、履，共四元。午后洙邻来。下午雨一陈即晴。晚寄二弟信片（四十七）。

   十九日晴。下午李霞卿来，假与银三十元。得二弟所寄《泠社杂志》第三期一册，十四日付邮。晚雨。

   二十日晴。下午得二弟信，十四日发（47）。王式乾、徐宗伟来。晚昙，雷。

   二十一日晴。上午寄二弟信，附改定《印存序》一篇（四十八）。晚铭伯先生来。

   二十二日晴，风。晨得二弟信，十六发（48），又信片，十八日发（49）。上午铭伯先生来属觅人书寿联，携至部捕陈师曾写讫送去。潘企莘来别，云明日归。晚有帖估以无行失业，持拓本求售，悲其艰窘，以一元购《皇甫驎墓志》一枚。夜雷雨。

   二十三日昙，上午晴。寄二弟信片（四十九）。下午帖估来，不买。

   二十四日晴。午后往留黎厂付表拓本三十二枚。晚李估来，买造象三种，二元。

   二十五日昙。星期休息。上午尹翰周来，午后始去。得李霞卿信，晨发。得朝叔信，二十日太仓发。下午小雨。晚吴祖藩来。

   二十六日昙。上午得二弟信，二十一日发（50）。下午雨。

   二十七日晴。上午寄二弟信片（五十）。午雨一陈即霁，下午风。

   二十八日晴，风。袁项城出殡，停止办事。午后往留黎厂。夜雷雨。

   二十九日晴。上午得二弟信，二十五日发（51）。下午宜古斋来，置《暴永墓志》并盖二枚而去。仿古斋来，师曾所介绍也。夜濯足。大雷雨。

   三十日昙。上午寄二弟信（五十一）。下午往留黎厂。

   〖注释〗

   ①《〈蜕龛印存〉序》《蜕龛印存》，绍兴杜泽卿（别号蜕龛）所作的篆刻印谱集。此“序”由周作人起草，鲁迅改定后于六月二十一日寄回。

   ②指吊祭袁世凯。本年六月六日袁世凯死，国务院公布丧事条款：自殓奠后一日起至释服日止，在京文武各机关除公祭外，按日轮班前往行礼。又按奠祭事项规定，入祭者需着大礼服，因此十四日《日记》有“向虞叔昭借衣”事。

