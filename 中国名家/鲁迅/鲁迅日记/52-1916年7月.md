    1916年7月 

   一日晴。部改上半日办事。上午收六月奉泉三百。午后往留黎厂宜古斋买《仓龙庚午残碑》一枚，初拓本《嵩高灵庙碑》并阴、侧三枚，精拓本《白实造中兴寺碑》一枚，《栖岩寺舍利塔碑》一枚，阙额，共直五元。下午访古斋来，买《百人造象》、《明范上造象》各一枚，共一元。

   二日晴，风。星期休息。午后往季市寓。往留黎厂。

   三日晴。晨得二弟信，六月廿九日发（52）。午陶念钦先生来。晚许季上来。

   四日晴。上午寄二弟信（五十二）。晚尹翰周又来。夜风。

   五日晴。上午寄二弟及弟妇合信（五十三）。午往留黎厂取所表拓本，付工直五元。又买《萧宏西阙》一枚，有莫友芝监拓图记，《菀贵造象》一枚，共银一元。夜大雷雨。

   六日昙，下午雷雨。无事。

   七日晴。买二木箧盛拓本，直一元五角。晚铭伯先生来。甘润生来。周友芝来。夜得二弟信，附小造象拓片一枚，三日发（53）。

   八日晴。上午寄二弟信（五十四）。寄朱渭侠信。下午往留黎厂。往升平园浴。往铭伯先生寓。晚陶望潮招宴，赴辞。微雨。夜大雷雨。

   九日晴。星期休息。上午季市来。齐寿山来，同至季市寓，午后归。小雨。

   十日昙。下午访古斋来。晚潘企莘来。感寒发热，服规那丸二枚卧。

   十一日晴。午后往访古斋视拓本，得石刻十三枚，砖十枚，无一佳品，而其直七元，当戒。夜蒋抑之来。得二弟明信片，八日发（54）。

   十二日昙。腹写甚。下午得蒋抑卮信。夜服撒酸铋重曹达①。

   十三日晴。上午寄二弟信（五十五）。往日邮局寄相摸屋书店函并银三十圆。下午往留黎厂买《尔雅音图》、《汉隶字原》各一部，共六元。

   十四日晴。上午寄西泠印社函并银八圆买书，午后又补寄邮券三角。

   十五日晴。上午得二弟信，十一日发（55）。下午大风，雷雨一陈霁。

   十六日晴。星期休息。上午寄二弟信，附刘立青、林纾画各一枚（五十六）。甘润生来。午后往留黎厂买《大云寺石刻》拓本一分，大小十枚，又《淄州凤皇画象题字》二枚，共银二元。

   十七日晴。午后同陈师曾至其寓斋。

   十八日晴。上午得二弟信，十四日发（56）。得羽太家信，十一日发。午后往京师图书馆。晚尹宗益来。作札半夜，可闵！

   十九日晴。上午寄潮叔函并《司法例规续编》一册。寄羽太家信。寄二弟及弟妇函，附与三弟及东京寄来各笺。下午潘企莘来。晚季市馈鹜一器。

   二十日晴。午后得李霞卿笺。午后往季市寓。晚季上来。

   二十一日昙。上午得西泠印社函并《古泉丛话》一册，《艺风堂读书记》二册，《恒农冢墓遗文》一册，《汉晋石刻墨影》一册，作一包，十九日付邮。午与徐吉轩、齐寿山、许季上共宴冀育堂于益昌。下午潘企莘来。晚铭伯先生来。夜下血。

   二十二日晴。上午得二弟信，告冲十八日上午殇，其日发（57）。午后往留黎厂取所表拓本四十九枚，付工伍元。下午寄二弟信（五十八）。夜大风。

   二十三日晴。星期休息。午后往留黎厂买石印杜堇《水浒图赞》一册，铜元廿。

   二十四日晴。晨得二弟信，二十日发（58）。夜下血。

   二十五日晴。上午寄二弟信（五十九）。下午往留黎厂买杂汉画象二枚，《贾思伯碑》并阴三枚，《刘怀民墓志》一枚，共七元。

   二十六日晴，午后风。下午得二弟信，廿二日发（59）。

   二十七日晴。下午张燮和来。

   二十八日晴。上午得二弟信，廿四日发（60）。得二弟妇信，廿五日发。下午昙。寄二弟及弟妇信（六十）。往留黎厂买端氏臧石拓本一包，计汉、魏、六朝碑碣十四种十七枚，六朝墓志二十一种廿七枚，六朝造象四十秒四十一种[枚]，总七十五种八十五枚，共直二十五元五角。又《张景略墓志》一枚，五角。往西升平园理发并浴。晚子佩来，假去十元。夜小雨。

   二十九日雨，午后止。下午许季上来。夜复雨。

   三十日昙。星期休息。上午得二弟信，廿六日发（61）。午后晴。往留黎厂买《沈君阙》侧画象二枚，一元。下午陈公孟来。

   三十一日晴。上午寄二弟信（六十一）。下午往季市寓。晚风。

   〖注释〗

   ①撒酸铋重曹达一种治疗风湿性疾病的药剂。

