    1916年8月 

   一日晴。上午寄李霞卿信。夜雨。

   二日昙。上午得二弟信，七月廿九日发（62）。

   三日晴。上午寄二弟信（六十二）。得羽太家信，七月廿六日发。晚德古斋来。

   〔午〕四日晴。上收七月分奉泉三百元。午后往小市。下午往留黎厂买《群臣上寿刻石》一枚，《沈君阙》二枚，共三元；《郙阁颂》一枚，二元；杂造象五种五枚，一元。得三弟信，有二弟附言并张普先砖拓三枚，《侯海志》拓一枚，七月卅一日发（63）。施万慧师居天竺费银十元，交季上。夜子佩假去十元。

   五日晴。上午寄羽太家信。下午商契衡来。晚雷。

   六日晴。星期休息。上午寄二弟及三弟信（六十三），又寄《汉晋石刻墨影》、《历代符牌图录》、《水浒图赞》共三册，一包。得二弟信，二日发（64）。寄韩士泓信。祁柏冈来。下午寿洙邻来。雷。

   七日昙。午后往北海。晚雷雨一陈霁。

   八日昙。上午寄二弟信（六十四）。午后晴。下午德古斋来，续收端氏所臧造象拓本三十二种卅五枚，七元。又拓本表成卅枚，工三元。

   九日晴。下午雷雨一陈霁。得二弟信，五日发（65）。晚又小雨。

   十日晴。上午寄二弟信（六十五）。下午赴留黎厂买《郝氏志》并盖二枚，一元。

   十一日晴，下午雨。得二弟信，七日发（66）。得吴方侯信，子佩交来。

   十二日晴。午后寄韩士泓信。下午往留黎厂，续收端氏所臧石刻小品拓片二十二种二十五枚，六元。又专拓片十一枚，一元。得二弟信，八日发（67）。裘子元来。晚寄二弟信（六十六）。全日酷热，蝉夜鸣。夜半雨。

   十三日雨。星期休息。上午风，晴。午后复雨。许季上来。下午杜海生来。

   十四日大雨。午后寄二弟信（六十七）。

   十五日昙。午后大雨，下午晴。得二弟信，十一日发（68）。

   十六日晴。上午寄二弟信（六十八）。寄吴方侯信。下午得吴方侯信。

   十七日昙。午前得朝叔信，十三日发。下午晴，旋雨。许季上来。晚子佩来，假去银四十元，代邵。

   十八日晴。下午得二弟信，十四日发（69）。晚铭伯先生来。

   十九日晴。上午往日邮局寄羽太家信并银二十八圆。午后往留黎厂德古斋买六朝小造象十壹种十二枚，共一元。

   二十日晴。星期休息。上午寄二弟信（六十九）。午后往季上寓。往留黎厂买白佛山造象题名大小共三十二枚，银四元，内二枚有开皇年号。往稻香村买食物四角。下午陈公孟来。

   二十一日晴。下午得二弟信，十七日发（70）。晚寄二弟信（七十）。

   二十二日晴。上午得李霞卿笺，子佩交来。

   二十三日晴。无事。

   二十四日晴。午汪书堂约赴四川饭馆午餐。晚往铭伯先生寓，夜归。

   二十五日晴。上午得二弟信，廿一日发（71）。午后得羽太家信，十九日发。晚寄二弟信（七十一）。夜子佩来还泉二十元。大雨。

   二十六日大雨，上午晴。得吴方侯信。下午得韩士鸿信。念卿先生来。

   二十七日雨。星期休息。上午王子馀来。下午宋芷生寄《山右金石记》一部。

   二十八日晴。无事。

   二十九日昙。上午得羽太家信，廿三日发。下午得二弟信，廿五日发（72）。

   三十日晴。晨寄二弟信（七十二）。转寄小舅父信。上午寄韩士鸿信。寄蔡谷青信。午后同汪书堂之小市。下午往留黎厂。

   三十一日晴。上午得二弟信，廿七日发（73）。得西泠印社明信片，又《东洲草堂金石跋》一部四册，三元。午后昙，风。

