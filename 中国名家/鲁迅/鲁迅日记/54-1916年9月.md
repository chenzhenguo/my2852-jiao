    1916年9月 

   一日晴。上午寄二弟信（七十三）。答西泠印社明信片。

   二日昙。上午得吴方侯信，廿九日发。子佩还邵款册元。季上假廿元。下午风。往留黎厂看拓本，无所取。别买《中国名画》第十八集一册归，价一元五角。夜雨。

   三日大雨。星期休息。表糊房舍，以三弟欲来。下午晴。季上来谭。

   四日晴。上午得二弟信，八月卅一日发（74）。夜季市来。

   五日晴。上午寄二弟信（七十四）。夜三弟同霞卿到，收二弟信。

   六日晴。上午震古斋帖店来，买薛贰姬、公孙兴造象各一枚，共银一元。霞卿交来火腿二只、茗二包。夜齐寿山来，取去火腿一只、茗一包。

   七日晴。上午得二弟信，三日发（75）。午后往留黎厂。

   八日昙。上午寄二弟信，附三弟笺（七十五）。表拓本三十枚成，工五元。下午震古斋来售云峰太基山摩厓刻旧拓不全本，卅一种卅三枚，值十五元。

   九日昙，午后晴。往留黎厂买《白驹谷题刻》二枚，齐造象二枚，共二元。晚小雨。

   十日晴，风。星期休息。上午得二弟信，附三弟妇笺，六日发（76）。午前铭伯先生来。庆云堂持拓片来，买取汉残石一枚，有“孝廉司隶从”字，价一元。同三弟往益昌，俟子佩，饭后同赴中央公园，又游武英殿，晚归。

   十一日晴。上午寄二弟信，附三弟笺（七十六）。下午收八月分奉泉三百。

   十二日晴。旧历中秋，休息。上午得二弟信，八日发（七十七）。午前童萱甫来。午后同三弟出游，遇张协和，俱至青云阁饮茗，坐良久，从留黎厂归。晚又同往铭伯先生寓饭。

   十三日晴。下午寄二弟信（七十七）。晚铭伯先生来。夜商契衡来。

   十四日昙。上午得二弟信（78），又拓本一束三种十四枚，并十日发。

   十五日晴。下午得阮久孙函，十日繁峙发。

   十六日晴。上午寄二弟信，附三弟笺（七十八）。复阮久孙信。午后得曾根信，八日发。下午赴汤宅吊，公送幛二，分二元。往留黎厂买《王遗女墓志》一枚，一元。得吴祖藩信，九日严州发。晚许季上来。

   十七日昙。星期休息。上午徐元、宗伟、王式乾来。得二弟信，十三日发（79）。赙纪宅四元。午后往洪宅祝，同人公送屏一具，分二元。同三弟游万生园。下午微雨。晚买蒲陶二斤归。

   十八日晴。上午庆云堂帖店来，买取元倪、叔孙固、穆子岩墓志各一枚，又造象一种四枚，共直八元。午后往交民巷邮局。得蔡谷卿信，十五日杭州发。得宋知方信，九日台州发。夜潘企莘来假银二十元。

   十九日昙。上午寄二弟信，附三弟笺（七十九）。寄吴方侯信。寄宋知方信。下午陈师曾赠古专拓片一束十八枚。

   二十日昙。上午得二弟信，附三弟妇笺，十六日发（80）。寄蔡谷青信。晚雨。

   二十一日晴，风。上午寄二弟信（八十）。晚邀张仲苏、齐寿山、戴芦舲、许季上、许铭伯、季市在邑馆饭。

   二十二日晴。上午得二弟明信片，十八日发（81）。夜商契衡来。

   二十三日晴。午后往留黎厂买《师旷墓画象》四枚，王法现、陈神忻、高岭以东诸村造象各一枚，《郑道昭题刻》小种二枚，共直三元。

   二十四日晴。星期休息。上午许季上来。同三弟往升平园理发并浴。至南味斋午餐。又至季上寓，同往西长安街观影戏，至晚归寓。

   二十五日晴。上午得二弟信，廿一日发（82）。

   二十六日晴。上午寄二弟信（八十一）并《古泉丛话》一册，《艺风堂读书记》二册，六年历书一册，作一包。晚往季市寓饭，同坐十人。夜风。

   二十七日晴。午后寄二弟明信片（八十二）。晚帖估来，买晋阙、魏志各一，共二元五角。

   二十八日昙，冷。上午托稻孙买书，交银十元。晚帖估来，买造象二种，共乙元。

   二十九日昙。上午得二弟信，廿五日发（83）。午后同师曾至小市。夜雨。

   三十日晴。上午寄二弟信（八十三）。得福子信，二十四日发。下午往留黎厂。晚帖贾来，买取王曜、显、崔暹墓志共四枚，《廉富造象》四枚，《吕升欢造象》二枚，杂造象四枚，《胡长仁神道碑》额一枚，共五元。夜同三弟往大栅阑观影戏，十一时归寓。

