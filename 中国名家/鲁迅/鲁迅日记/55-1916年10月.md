    1916年10月 

   一日晴。星期休息。午后同三弟往青云阁饮茗。下午至长安街观影戏。

   二日晴。上午陶念钦先生来。

   三日晴。上午得二弟信，九月廿九日发（84）。得阮和荪信，五台发。得吴方侯信。

   四日晴。上午车耕南来。寄二弟信（八十四）。寄和孙信。

   五日晴。上午得二弟信并专拓片三纸，一日发（八十五）。午后托子佩往兴业银行汇银三十元至家，并寄二弟一函（八十五）。陈仲骞母寿往贺，同人共送寿屏，分二元。晚邀子佩及三弟往广和居饭。

   六日昙，风。下午章介眉先生来。

   七日昙。上午寄二弟信（八十六）。得曾根信，二日发。下午雨。

   八日雨。星期休息。上午季市来。得二弟信，四日发（86）。下午晴。

   九日晴。上午得二弟明信片，五日发（87）。寄二弟信（八十七）。寄阮和荪信。

   十日晴。国庆日，休息。上午铭伯先生来。午后往留黎厂买《神州大观》第十集一册，一元五角。又晋《太公吕望表》并碑阴题名共二枚，《廉富造象》碑阴并侧共三枚，合一元。往大荔会馆访章介眉先生，不值。晚许铭伯、季市在广和居饯三弟行，诗荃、诗英亦至。

   十一日晴。休息。午后同三弟至青云阁饮茗并买饼食。晚许季上来。

   十二日晴。清晨三弟启行归里，子佩送至车驿，寄回《恒农冢墓遗文》一册，《神州大观》第九、第十，《中国名画集》第十八各一册，章先生书一幅。上午得二弟信，八日发（88）。晚风，小雷雨。夜大风。

   十三日晴，冷。上午寄二弟信（八十八）。

   十四日晴。上午得二弟信，十日发（89）。午后昙。往留黎厂买王显、羊定墓志各一枚，二元。晚得和孙信，九日发。

   十五日晴，风。星期休息。上午韩寿晋来。往留黎厂以拓片付表，又买《天柱山东堪石室铭》一枚，《岁在壬申建》一枚，《白云堂中解易老也》一枚，共银二元。午后得九孙明信片，十二日发。晚寄和孙信。庆云堂帖店来，买《邓太尉祠碑》并阴二枚，二元五角；《圣母寺造象》四枚，一元五角。

   十六日晴。上午得宋知方信，十三日杭州发。寄二弟及三弟信（八十九）。

   十七日晴。上午得二弟信，十三日发（90）。得三弟明信片，十四日上海发。

   十八日晴。晚往季市寓。

   十九日晴。休假。上午往许季上寓。午后往留黎厂豫约《金石苑》一部，付券十一元。夜寄二弟信（九十）。

   二十日晴。上午得三弟信，十六日家发。

   二十一日晴，下午昙。无事。

   二十二日晴。上午得二弟信，十八日发（91）。往张协和寓吊其祖母丧，并赙四元。午后往留黎厂，买《陆希道墓志》盖一枚，一元。杂造象三种五枚，毗上残石一枚，共二元。

   二十三日昙。上午寄二弟及三弟信（九十一）。徐班侯生日赴祝之，同人公送幛子，分二元。晚敦古谊帖店来，付表拓片。王式乾来。

   二十四日晴，大风。上午铭伯先生来。收九月分奉泉三百。晚往留黎厂。

   二十五日晴。上午得二弟信附丰丸习字一枚，廿一日发（92）。晚商契衡来。

   二十六日晴。寄二弟信（九十二）。得三弟及三弟妇信，廿二日发。

   二十七日昙。上午寄实业之日本社银二元三角，定杂志。午后往浙江兴业银行汇本月家用百。得李霞卿信，晚以明信片复。

   二十八日昙。上午寄二弟及三弟、三弟妇信（九十三）。

   二十九日晴。星期休息。上午得二弟信，廿五日发（93）。得和荪信，廿五日发。午后往留黎厂买端氏臧石拓本二十七种三十三枚，又别一枚（戴氏画象），共直八元。往观音寺街买衣二枚，五元。午后李霞卿来假去银十元，赠以《说文系统图》拓本一枚。

   三十日昙。上午得久孙信，廿四日发。午后往警署。晚又往警署。久孙到寓。

   三十一日晴。午前寄二弟信（九十四）。寄和孙信。得钱稻孙信，廿五日东京发。下午久孙病颇恶，至夜愈甚，急延池田医士诊视，付资五元。旋雇车送之入池田医院，并别雇工一人守视。

