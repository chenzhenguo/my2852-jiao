    1916年11月 

   一日晴。下午赴池田医院。子佩代霞卿还银五元。夜铭伯先生来。

   二日昙。上午得二弟及三弟信，十月廿九日发（94）。得宋知方信，十月廿八日上虞发。

   三日昙。午前赴池田医院。寄二弟信（九十五）。得三弟寄来《上海指南》一册，十月廿九日发。晚往池田医院。

   四日昙。晨铭伯先生来。从季市假银百。下午雨。寄钱稻〔孙〕信。晚往池田医院。夜寄和荪信。

   五日雨。星期休息。祁柏冈葬母设奠，午前赴吊。晚往池田医院付诸费用泉，又为买药足一月服，共银三十三圆。夜风。呼工蓝德来。

   六日雨。黎明起，赴池田医院将久孙往车驿，并令蓝德送之南归。给蓝德川资五十元，工泉十元，又附一函。上午寄二弟信（九十六）。下午得二弟信，附芳子笺，二日发（95）。夜风。

   七日昙，风，大冷。下午得二弟信，三日发（96）。晚韩寿晋来。

   八日晴。上午寄二弟信（九十七）。寄和荪信。午后寄丸善书店银二元，为二弟买书。晚往留黎厂取所表拓本，付工泉五元。夜帖贾来，购取《仙人唐公房碑》并阴二枚，二元。

   九日晴。上午得二弟信，五日发（97）。晚许季上来。裘子元来。夜罗扬伯来。

   十日晴。上午得和荪信，四日发。往浙兴业银行汇还久荪泉百，由家转，并致二弟信（九十八）。

   十一日晴。下午得稻孙叶书，即答讫。

   十二日晴，风。星期休息。上午得二弟及三弟信，八日发（98）。寄二弟及三弟信（九十九）。午前往留黎厂买《章仇禹生造象》并阴二枚，《仲思那造桥碑》一枚，杂造象五枚，共二元。又端氏臧石拓本四种四枚，一元。下午念钦先生来。

   十三日晴。上午寄和孙信。得吴方侯信。得王铎中信。

   十四日晴。上午得久孙信，九日越中发。蓝德自越还，持来梦庚函，复与工泉十元，从季上假之。下午得稻孙明信片，八日东京发。齐寿山赠《李宝臣纪功碑》拓本一枚。

   十五日晴。上午得二弟信，十一日发（99）。寄阮梦庚信。复王文灏信。下午得和孙信，十日发。夜复和森信。

   十六日晴。上午寄二弟信（百）。得稻孙信，十日发。晚季市遗辣酱一器。

   十七日晴。下午沈仲久来部访。得和荪信，十三日发。

   十八日晴。上午得二弟、三弟信，十四日发（100）。夜铭伯先生来。

   十九日晴。星期休息。上午寄二弟、三弟信（一百一）。往金台旅馆访罗扬伯。午后往孝顺胡同鞋店。下午往留黎厂买《上尊号奏》、《受禅表》共三枚，三元；蜡补《马鸣寺碑》一枚，一元。晚寄二弟信（一百二）又碑目一卷。

   二十日晴。上午稻孙寄来《岩石学》一部二册，价八元三角，为三弟买。午后理发。收十月分奉泉三百，中券三、交券七①。

   廿一日晴。上午还季上泉十，季市泉五十。

   廿二日晴。下午得二弟信，十八日发（101）。得三弟信，同日发。

   廿三日昙。上午寄二弟、三弟信（一百三）。往日邮局，以祭日休息。

   廿四日昙。上午往日邮局，寄羽太家信并泉四十。得稻孙明信片，十八日发。下午往留黎厂表拓本，又买汉残碑拓本，未详其名云出河南者一枚，又《讳彻墓志》一枚，《元氏墓志》并盖二枚，端氏臧石拓片三种四枚，共泉四元，添《阳三老食堂》拓片二枚。晚子佩招饮于广和居。李霞卿来。

   二十五日昙，风。上午得吴方侯信，廿日发。夜子佩还霞卿款五元。

   二十六日昙，风。星期休息。上午得二弟信，廿二日发（102）。得和孙信，廿一日发。午后往留黎厂买石刻拓本，凡安阳残石四种，阙一枚，今共五枚，四元；足拓《禅国山碑》一枚，四元；隋石经残石一枚，《段怀穆造塔残石》一枚，《六十人造象》一枚，各一元；杂造象四枚，五角；《李崧残石》一枚，五角；《襄阳张氏墓志》十种十六枚，一元。下午季自求、卢闰州来，未遇。晚寄二弟碑目一卷。

   二十七日晴，风。上午访季自求于南通馆。寄二弟信（百四）。晚至医校访汤尔和，读碑，乞方。得二弟信，二十三日发（103）。

   二十八日晴。上午往劝业场，又至孝顺胡同鞋店。

   二十九日晴。上午寄二弟信（百五）。寄和孙信。下午从齐寿山假二十元。寄念钦先生信。得二弟信，廿五日发（104）。夜得季市信。商契衡来。

   三十日晴。上午陈师曾贻印章一方，文曰“俟堂”。午后往施家胡同浙江兴业银行汇家十一月、十二月零用泉二百，又母亲生日用泉六十，汇泉六元五角，估谩去一元。晚往留黎厂取所表拓片，付工三元。至耀文堂内震古斋买杂六朝造象四种四枚，泉四角。又《王槃虎造象》一枚，帖估拓送，云从山东买来，已有天津丁姓客定购矣；又文殊般若碑侧题名一枚，似新拓，《校碑随笔》谓旧始有，殊不然也。

   〖注释〗

   ①中券三、交券七中券、交券指中国银行、交通银行发行的钞票。袁世凯政府因国库空虚，一九一六年五月下令这两种钞票停止兑现，致形成贬值，只能按六或七折使用，因交券略高于中券，故流通时需按比例搭配。这里所说“中券三、交券七”即二者在工资中各占三成和七成。

