    1916年12月 

   一日晴。休暇。上午铭伯先生来。季上来。张协和来，遗糖二合。午后潘企莘来。祁伯冈来，遗饼饵二合，即以一合转遗季上。寿洙邻来。下午往留黎厂，又至劝业场买鞋一两八元，盥洗杂物一元。晚卢润州来，季自求旋至，同往广和居饭，邀刘历青，适出。

   二日晴。上午得二弟信，十一月廿八日发（105）。又得信子信，同日下午发（106）。寄二弟信（百六）。午后许铭伯、季市、季上、齐寿山、朱孝荃贻杯盘各二事。托齐寿山买果脯、摩菰十四元。晚至孝顺胡同为芳子买革履一两，十四元。魏福绵、王镜清来。季市来。潘企莘来。夜祝庆安来。李慎斋来，贻摩菇四合。甘润生来。陶望潮来。

   三日晴。归省发程，①晨八时半至前门车驿登车南行。

   四日晴。夜九时到上海，住中西旅馆。

   五日晴。上午往神州国光社买风雨楼所臧吉金拓本十二种十二枚，三元六角；《唐人写法华经》残卷一本，五角。至商务印书馆买《涵芬楼秘笈》第一集八册，二元四角；英文游记一册，七角四分。至中华书局买《艺术丛编》第一至第三各一册，八元四角。至爱兰百利公司买检温计二枚，二元六角。午后往宁沪车驿取行李。往虹口李宅为许季上送函并佛象、摩菰。往乍浦路梅月买饼饵四合，四元；别购玩具五种，一元。往西泠印社买《刘熊残碑》阴并侧拓本二枚，一元四角；《高昌壁画精华》一册，六元五角；印泥一两，连合三元。往东京制药会社为久孙买药三种，量杯一具，五元。

   六日晴。晨至沪杭车驿乘车、午后抵南星驿，渡江雇舟向越城。

   七日晴。晨到家。夜雨。

   八日昙。午后同二弟至中学校②访章鲁瞻、刘楫先。至元泰访心梅叔。至墨润堂买玉烟堂本《山海经》二册，《中州金石记》二册，《汉西域传补注》一册，共直三元。

   九日昙。午后寄季市信。寄季上信。

   十日昙。星期。无事。

   十一日昙。午后客至甚众③。

   十二日晴。下午唱“花调”④，夜唱“隔壁戏”⑤及作小幻术。雨。

   十三日晴。旧历十一月十九日，为母亲六十生辰。上午祀神，午祭祖。夜唱“平湖调”⑥。

   十四日晴。晚邵明之来，饭后去。得福子信。

   十五日晴。客渐渐散去。上午三弟妇大病，延医来。

   十六日晴。中学校开会追悼朱渭侠，致挽联一副。

   十七日晴。星期。无事。

   十八日晴。上午得季上信，十四日发。下午雨。寄龚未生信。晚张伯焘来访。

   十九日雨。无事。

   二十日晴。上午寄季市信并《林中之宝》一篇，威尔士作，二弟译。寄宋子佩信并《或外小说》第二集一册。

   二十一日晴。午前张伯焘来。夜三弟妇以大病卧哭，五时始睡。

   二十二日雾。上午张伯焘来约至东浦访陈子英，晚同入城，至大路别。

   二十三日晴。上午得吴方侯信，十八日发。

   二十四日晴。星期。上午得宋子佩信，二十日发。得久孙信，廿一日发。夜雨。

   二十五日雨。上午得吴方侯信，二十日发。夜大风，冷。

   二十六日晴。上午寄许季上信。寄宋子佩信。

   二十七日晴。下午寄宋成华信。

   二十八日昙。上午得季上信，廿四日发。宋知方、蒋庸生来。午后寄宋成华信。宋知方贻火腿二。下午往朱宅。晚雨雪。夜陈子英来。

   二十九日雨雪。午后寄许季上信。

   三十日雨雪。上午得季市信，廿六日发。得宋子佩信，附转宋知方信，同日发。

   三十一日雨。无事。

   〖注释〗

   ①指鲁迅因母亲六十寿辰回绍省亲。本日启程，次年一月七日返京，前后三十六天。

   ②指绍兴浙江省立第五中学。

   ③指亲友来贺鲁迅母寿。生日为夏历十一月十九日（阳历十二月十三日），旧俗寿辰前一天先设宴“暖寿”，故是日午后即有客至。

   ④“花调”一种由盲女弹三弦演唱的曲子。

   ⑤“隔壁戏”口技的一种。演员一人在帐幔内，模拟各种声音，表演简单的情节。

   ⑥“平湖调”又作“平调”，是绍兴地方的一种说唱。一般由五人演出，一人司三弦并说唱，其他四人分别以胡琴、琵琶、扬琴、洞箫伴奏。

