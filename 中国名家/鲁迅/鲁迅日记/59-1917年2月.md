    1917年2月 

   一日晴。上午得吴方侯信，正月廿九日杭发。

   二日晴。上午复吴方侯信。

   三日晴。上午寄二弟信（十一）。夜濯足。

   四日晴。星期休息。上午得二弟信，正月卅一日发（七）。得宋知方信，同日上虞发。午后往季市寓，即出。往通俗教育研究会茶话会，①观所列字画。下午游留黎厂，买《中国名画》第十九集一册，一元五角。晚吴一斋来。夜商契衡来。

   五日晴。午往中央公园，饭已赴午门阅屋宇，谓将作图书馆也，②同行者部员共六人。王叔钧持赠《李业阙》拓本一枚，《高颐阙》四枚，画象二十五枚，檐首字二十四小方，《贾公阙》一枚，云是当地刘履阶念祖所予。

   六日晴，风。上午寄乡土研究社银二圆十二钱。晚往季市寓饭，同坐共九人。

   七日晴。上午得吴方侯信，二日越中发。

   八日晴。上午寄二弟信（十二）。寄宋知方信。寄王叔钧信。晚得二弟及三弟信，四日发（八）。

   九日晴。无事。

   十日昙。无事。夜雨雪。

   十一日昙，大风。星期休息。午后寄二弟及三弟信（十三）。

   十二日晴。统一纪念日，休假。上午得二弟信，八日发（九）。得吴方侯信，七日发。午后往留黎厂，以拓片付表，又买初拓本《张贵男墓志》一枚，交通券十元。

   十三日晴。上午寄二弟信并附师曾画一枚（十四）。丸善寄来《统系矿物学》一册。

   十四日晴。上午得三弟信，九日发。寄三弟《矿物学》一册。寄吴一斋信。

   十五日晴。上午得二弟信并《永明造象》拓本一枚，十一日发（十）。寄蔡先生信。得丸善书店信，九日发。夜商契衡来。

   十六日昙。上午寄二弟及三弟信，附汇券十圆又邮券廿钱（十五）。下午朱孝荃还泉十。收正月奉泉三百。夜风。

   十七日昙，风。无事。

   十八日晴。星期休息。上午得蔡先生信。洙邻兄来。午后高师校送来《校友会杂志》一本。往震古斋买《张寿残碑》一枚，《南武阳阙题字》二枚，杂汉画象五枚，共二元；《高柳村比丘惠辅一百午十人等造象》一枚，一元；《曹望憘造象》四枚，十二元；稍旧拓《朱岱林墓志》一枚，五元。

   十九日晴，风。无事。丸善又寄《系统矿物学》一册至，盖错误。

   二十日晴。上午得二弟信，十六日发（十一）。午前观文华殿、文渊阁诸地。

   二十一日晴。上午寄二弟信（十六）。寄蒋抑卮信。得丸善书店信，午后以《系统矿物学》一册付邮寄还。

   二十二日晴。午后赴孔庙演礼。晚得吴方侯信，十八日杭发。

   二十三日晴。上午得二弟信，十九日发（十二）。夜至平安公司观景戏后赴国子监宿。

   二十四日晴。晨丁祭，在崇圣祠执事。上午寄二弟信（十七）。得三弟信，二十一日发。夜从常毅箴假《中国学报汇编》五册。

   二十五日晴。星期休息。上午得二弟信，二十一日发（十三）。下午昙。往留黎厂取所表拓本，计二十四种，工直四元。

   二十六日昙。上午得宋知方信，廿三日杭发。下午晴。

   二十七日晴。上午往交民巷易日币。午后往浙兴业银行汇本月家用泉百。

   二十八日晴，风。上午得二弟信，廿四日发（十四）。寄二弟及三弟信附泉廿（十八）。夜潘企莘来。

   〖注释〗

   ①这次茶话会在教育部礼堂举行，会上陈列六朝以来名人书画一百五十余种，并演奏古乐。

   ②指午门将作图书馆事。本年一月，教育部获准在故宫午门设置京师图书馆，在端门楼设置历史博物馆。故鲁迅等前往察看。后京师图书馆未迁午门，仅在该处改建一小型图书馆；历史博物馆则于一九一八年始迁至午门前左右朝房。

