    1917年3月 

   一日晴。上午得蒋抑之信，二月廿五日沪发。夜铭伯先生来。

   二日晴。午后收二月奉泉三百。

   三日晴，风。午后得福子信，二月廿五日发。夜商契衡来。

   四日晴。星期休息。上午得二弟信，二月廿八日发（十五）。午后风。往留黎厂买《衡方碑》并阴二枚，《谷朗碑》一枚，“灵崇”二大字一枚，《王谟题名并诗刻》一枚，《庾公德政颂》一枚，共银五元。下午马孝先来，贻以《会稽故书集》一册。

   五日晴。上午得宋知方信，二日杭州发。寄二弟信（十九）。寄羽太宅信，附致芳子、福子笺并泉五十四。晚得李霞卿明信片。

   六日晴。上午得二弟信，二日发（十六）。午后往兴业银行购汇券泉九十。夜车耕南来。甘润生来，托保应文官考试人章炜。

   七日昙。上午寄二弟信，附旅费六十①，季市买书泉卅（廿）。

   八日晴。上午得二弟信，四日发（十七）。夜寄蔡先生信。大风。

   九日晴，风。晚徐宗伟来假泉三十。

   十日晴。上午得二弟及三弟信，六日发（十八）。晚得丸善信。得王式乾信。潘企莘明日归越，以德文典四本托持寄三弟。

   十一日晴。星期休息。午后寄二弟及三弟信（廿一）。寄王式乾信。午后往留黎厂买《僧惠等造象》并阴、侧拓本四枚，直二元。归审阴侧是别一碑，下午复持往还之，别买《江阳王次妃石氏墓志》、《孙龙伯造象》各一，共六元。

   十二日昙。无事。夜微雪。

   十三日晴。上午得二弟信，九日发（十九）。得芳子信，七日东京发。夜风。

   十四日晴。上午寄二弟信（廿二）。

   十五日晴。上午谢西园来。

   十六日晴。上午得二弟信，十二日发（二十）。得芳子信，十日发。

   十七日晴。上午寄二弟信（廿三）。下午得吴方侯信，十三日杭发。夜商契衡来。

   十八日晴。星期休息。午后往留黎厂买洛阳龙门题刻全拓一分，大小约一千三百二十枚，直卅三元。又取表成拓本十枚，付工三元。

   十九日晴。上午得二弟信，十五日发（廿一）。午后寄羽太家信，附四、五月分用泉十四，又附与芳子函乙。夜风。

   二十日晴。上午寄二弟信（二十四）。晚季市来，并持来代买河朔隋以前未著录石刻拓本卅种共四十八枚，顾鼎梅信云直见金廿元。

   二十一日昙。上午敦古谊持来《刘懿墓志》稍旧拓本一枚，以银五元收之。寄宋知方信。寄虞含章信并泉廿，付顾鼎梅拓本之直。

   二十二日微雪即霁。下午昙。谢西园来，未遇。

   二十三日晴。无事。

   二十四日晴。上午得二弟信，二十日发（廿二）。夜李霞卿来。商契衡来。

   二十五日晴。星期休息。上午陶念钦先生来。得三弟信，廿一日发。许季上来。午后往留黎厂买画象拓本一枚，杂专拓本二十一枚，共银二元。下午往季市寓。

   二十六日昙。上午得二弟信，廿二日发（廿三）。夜小雨。

   二十七日昙。午后理发。

   二十八日晴。上午得二弟信，廿四日发（廿四）。寄三弟信（乙）。夜濯足。

   廿九日晴。托师曾从同古堂刻木印二枚成，颇佳。晚韩寿谦来。

   三十日晴。上午得二弟信，廿六日发（廿五）。晚徐宗伟、王式乾来，付与泉五十，合前付卅共八十，汇作本月家用。

   卅一日晴。上午铭伯先生来。得芳子、福子信，廿五日发。晚季市赠火腿一器。

   〖注释〗

   ①鲁迅向蔡元培介绍周作人到北京大学任职，获蔡同意，故寄旅费。

