    1917年6月 

   一日晴。上午得杨莘士信，廿九日济南发。午昙。

   二日晴。上午得谢西园明信片，三十日苏州发。夜商契衡来。

   三日晴。星期休息。上午得三弟及二弟妇信，卅日发（十八）。夜魏福绵来。

   四日晴。晚季市遗肴一器。

   五日晴。晨得家信一日发（十九）。下午得三弟妇信，五月卅日发。

   六日昙，午后晴。无事。

   七日晴，风。上午得三弟妇信，一日发。

   八日晴，风。无事。

   九日晴。上午得汤尔和信并《东游日记》一册。收五月奉泉三百。

   十日晴。星期休息。上午得家信，六日发（二十）。寄家信（二十一）。许季上来。午前风，小雨。和孙来，留午餐。下午同二弟往升平园浴。往青云阁买履一两。过留黎厂买《小说月报》一册归。

   十一日晴。无事。

   十二日晴。无事。

   十三日昙，热。午后寄实业之日本社银四元，东京堂①二元。

   十四日晴。晨得家信，十日发（廿一）。上午往浙江兴业银行汇家用泉五十，又二弟买书泉廿，并信（廿二）。午后发热，至夜不解。

   十五日晴。病假。上午致戴芦舲，朱孝荃信。

   十六日晴。上午就池田医院诊，云是中暑。下午病假。

   十七日昙。星期休息。上午季市来。午后风，晴。往留黎厂买侯夫人、王克宽、讳直墓志各一枚，二元；六朝造象七种十三枚，四元五角。又买《函芬楼秘笈》第二集八册，二元五角。

   十八日昙，午后雨。无事。

   十九日大雨。上午得家信，十五日发（廿二）。午后晴。夜得蔡先生信。

   二十日晴。午后和荪来。夜寄和荪信。

   二十一日晴。下午徐元、徐宗伟来，假泉廿。

   二十二日晴。上午魏福绵来。午后李霞卿来。夜王镜清来。

   二十三日雨。阴历端午，休假。午季市遗肴二品。以饮麦酒，睡至下午。许季上来。

   二十四日昙。星期休息。午后晴。许诗荃来。马孝先来。夜商契衡来。

   二十五日昙。上午得芳子及重久明信片，廿一日沪发。得福子信，十六日发。得石川文荣堂②函，内书帐结讫。午后念钦先生来。

   二十四日晴。无事。

   二十七日晴。晨得三弟信，廿三日发。上午得重久信，同日越中发。午后得东京堂书店明信片，廿日发。夜风。

   二十八日晴，风。晚徐元、徐宗伟来，付泉九十，合前假泉汇作本月家用。

   二十九日晴。上午得家信，廿五日发（廿四）。晚企莘来。

   三十日晴。上午得东京堂所寄《露国现代之思潮及文学》一册。

   〖注释〗

   ①东京堂日本东京的一家书店。

   ②石川文荣堂日本东京的一家书店。一九一六年相摸屋书店主人逝世后，该店善后事务由石川文荣堂处理。

