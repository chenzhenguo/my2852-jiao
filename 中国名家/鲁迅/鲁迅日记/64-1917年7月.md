    1917年7月 

   一日昙。星期休息。上午往留黎厂买《刘平周造象》一分共四枚，直弍元，添入逢略、罗宝奴造象各一枚。少顷遭雨便归。下午晴。铭伯先生来。季市遗鱼干一器。

   二日晴。上午收六月奉泉三百。钱均甫代买江苏碑拓十八枚，直九元。

   三日雨。上午赴部与侪辈别。①午晴。齐寿山来。

   四日晴。上午铭伯先生来。下午戴螺舲、许季上来。晚协和来。

   五日晴。上午念钦先生来。潘企莘遗茗一包。下午访铭伯先生。

   六日晴。午后季上来。夜大风，雷电且雨。

   七日晴，热。上午见飞机。午齐寿山电招，同二弟移寓东城船板胡同新华旅馆，②相识者甚多。

   八日阴，晚雨。

   九日阴。下午发电告家平安。夜闻枪声。

   十日晴。旁晚雷雨。

   十一日晴。下午紫佩来。

   十二日晴。晨四时半闻战声甚烈，午后二时许止。事平，③但多谣言耳。觅食甚难。晚同王华祝、张仲苏及二弟往义兴局④觅齐寿山，得一餐。

   十三日晴。上午同二弟访许铭伯、季市，餐后回寓小句留。潘企莘来访。下午仍回新华旅馆宿。得宋知方信。

   十四日晴。时局小定。与二弟俱还邑馆。

   十五日星期。雨。下午王铁如来。许季上来。

   十六日昙。上午赴部。得丸善及东京堂函。午后同二弟至升平园理发并浴。又自至留黎厂取所表拓本，计二十枚，付工二元。会小雨，便归。夜大雨。

   十七日晴。下午得三弟信，十三日发。

   十八日晴。上午丸善寄来《支那土偶考》第一卷一册。夜雨。

   十九日昙，午晴，夜雨。

   二十日昙。寄宋知方信。午晴。下午昙。往留黎厂，逢雨归寓，复霁。夜潘企莘来。大雨。

   二十一日雨。无事。

   二十二日晴，风。星期休息。午后同二弟往中央公园。

   二十三日昙。下午雷雨彻夜。

   二十四日晴。午同张仲素、齐寿山往聚贤堂饭。夜雨。

   二十五日雨。上午往浙兴业银行汇家用泉二百。

   二十六日雨，下午晴，风，夜小雨。无事。

   二十七日昙，下午雨。无事。

   二十八日雨，午晴。无事。

   二十九日昙。星期休息。上午潘企莘来，午并二弟同至广和居饭，又游留黎厂已别去。自与二弟往青云阁啜茗，出观音市[寺]街买饼干、糖各一合归。夜雨。

   三十日雨，上午霁。无事。

   三十一日晴。下午同齐寿山、许季上往大学访蔡先生，晚归。夜陈师曾来。

   〖注释〗

   ①指张勋复辟后鲁迅脱离教育部。本年七月一日，张勋拥戴溥仪“登极”，鲁迅愤而去职，为此赴部与同人告别。

   ②指张勋复辟后鲁迅避难东城。段祺瑞以拥护共和为名于七月三日在马厂誓师，讨伐张勋，所部逼近京郊。本日上午十时，皇宫被航空队投弹三枚。六日起，城内居民纷纷避难，鲁迅等在齐寿山帮助下移寓新华旅馆。

   ③指段祺瑞、张勋间的战事平息。本日清晨段祺瑞部向张军发动总攻，占领天坛等处，下午一时许攻破张宅，张勋逃进荷兰使馆，战事遂告结束。

   ④义兴局齐寿山家开设在东裱褙胡同的粮店，当时因无处购买食品，故鲁迅等往齐处用餐。

