    1917年9月 

   一日昙。午后大雨一陈，晴。晚封德三招饭于香厂澄园，与二弟同往，坐中又有季自求、姚祝卿。夜雨。下午寄家八月用泉五十，从子佩假。

   二日星期休息。雨。下午封德三来。

   三日小雨。上午丸善寄至英文小说二册。

   四日晴。上午陶念钦先生来。得丸善书店信。

   五日小雨。无事。

   六日晴，风。上午寄东京堂银六圆。

   七日晴。上午寄东京堂信。

   八日晴。午后收八月奉泉三百。晚敦古谊持拓本来，无可得，自捡拓片二十九种付表。夜子佩来。潘企莘来。

   九日昙。星期休息。上午同二弟访季市不遇，遂至铭伯先生家，见范云台正从汴来，见赠安阳宝山石刻拓本一分，计魏至隋刻十九种、唐刻三十三种、宋刻一种，共八十二枚。午后张协和来。商契衡来。封德三来。下午许季上来。

   十日昙。夜季市来。

   十一日晴，风。下午往留黎厂。晚访季市，不值。

   十二日晴。夜李遐卿、宋子佩来。

   十三日晴。午后往浙江兴业银行寄家泉五十，补八月分。得宋知方信，九日发自杭州。夜许季市来。

   十四日昙。上午得丸善信，六日发。晚雨。

   十五日晴。午后理发。

   十六日晴。星期休息。上午王式乾来。季市来。夜雨。

   十七日雨。上午得徐元信，绍发。得吴方侯信，严州发。

   十八日雨。上午丸善寄来书籍二册。午后晴。晚往季市寓。

   十九日昙。上午得丸善所寄书券二枚并函。夜子佩来。

   二十日晴。晚许季上来。

   二十一日晴。午后往留黎厂买《曹真碑》并阴二枚，一元；《方法师等岩窟记》并刻经二枚，二元。得黄子涧之兄讣，赙一元。下午得封德三信，十八日上海发。夜季市来。

   二十二日晴。午后往图书分馆借《涅槃经》，复往留黎厂。夜商契衡来。得忆农伯信，十六日磁州发。雨。

   二十三日晴，风。星期休息。午后访铭伯先生不值，以书券二枚置其家，为诗荃贺礼。访季市不值。下午蒋抑之来。夜季市来。

   二十四日晴。上午铭伯先生来。得福子信，十八日发。夜钱中季来。

   二十五日晴。午后丸善寄来契诃夫小说英译一册。

   二十六日晴。上午得丸善信。夜商契衡来。寄季市信。

   二十七日昙。午后雨。寄商契衡信。捐顺直水灾①银二元。

   二十八日雨。上午寄意农伯信，寄钱中季信。寄宋知方信。

   二十九日晴。下午收本月奉泉三百。至图书分馆访朱孝荃。访季市不值。得钱玄同信。夜商契衡来。

   三十日晴。星期休息。上午杜海生来。季市来。潘企莘来。下午得封德三信，廿三日申发。洙邻兄来。朱蓬仙、钱玄同来。张协和来。旧中秋也，烹骛沽酒作夕餐，玄同饭后去。月色极佳。铭伯、季市各致肴二品。

   〖注释〗

   ①顺直水灾本年因南运河失修决口，河北发生大水灾，灾区波及一百余县，难民数百万。鲁迅曾先后于九月二十七日、十月二十六日、十二月二十六日三次捐款。

