    1917年10月 

   一日晴。补秋假。上午铭伯先生来。午后子佩来。

   二日晴。上午东京堂寄来陀氏小说三本，高木氏童话二本，共一包。

   三日晴。午后寄福子信。

   四日晴。晨富华阁持拓本来。下午宋迈来笺并《藤阴杂记》二部，每部二册。夜常毅葴来。

   五日昙。午后访杜海生，交泉百，下午至浙江兴业银行付泉五十五，并汇作九月家用。至留黎厂买《章武王太妃卢墓志》、《临淮王墓志》各一枚，《郭达墓志》并盖二枚，《元倪妻造象》一枚，共泉六元。季市持来专拓片一枚，“龙凤”二字，云是仲书先生所赠，审为东魏物，字刻而非印，以泉百二十元得之也。夜复宋迈信。

   六日昙。上午寄季市信，午后得复。

   七日晴。星期休息。上午同二弟至王府井街食饼饵已游故宫殿，并观文华殿所列书画，复游公园饮茗归。李遐卿来过，未遇，留笺并还泉二十，赠茗二合去。下午铭伯先生及季市来。

   八日晴。晚子佩来。钱玄同来。

   九日雨。无事。

   十日晴。国庆日休假。午后往观音寺街买饼干二合，又往留黎厂买《陶贵墓志》一枚，即南陵徐氏臧石，或以为翻本者，价二元。又高建及妻王、高百年及斛律墓志盖，共四枚，价一元。晚雷鸣，并小风雨。

   十一日晴，风。休假。午后商契衡来。

   十二日晴。午后同齐寿山访季上。得二弟妇信，二日发。晚寄季市信。

   十三日晴。晚钱玄同来。

   十四日晴。星期休息。上午许诗荃来。午后往留黎厂买魏《安乐王元诠墓志》一枚，十二元；魏《关中侯苏君神道》一枚，一元。夜子佩来。

   十五日晴。上午寄丸善泉廿。得潘企莘信，九日越中发。午后昙，夜雷雨。

   十六日晴。上午寄季市信。丸善寄来《古普林说选》一册。

   十七日晴。上午得丸善信。夜商契衡来。

   十八日晴。上午寄商契衡信。晚许诗荃来并赠《元钦墓志》一枚。子佩来。夜季市来。商契衡来。

   十九日晴。午后往问许季上疾。晚铭伯先生来，假泉二百。夜濯足。

   二十日晴。上午季市来，并同二弟游农事试验场。午后得东京羽太家家信，十二日发。下午往留黎厂买《荀岳墓志》一枚，《五百余人造象记》并阴二枚，寇凭、臻、演墓志各一枚，共泉十五元，内五元以重出拓本付与抵当讫，见付十元。又取所表拓本大小二十二枚，付工五元。

   二十一日昙。星期休息。午后李遐卿来。晚至铭伯先生家饭，二弟同往也。

   二十二日晴。午后往浙江兴业银行汇还子英泉百五十，子佩泉五十。晚在协和家饭，二弟亦至。夜蒋抑之来，未遇。

   二十三日晴。午后同齐寿山游小市。

   二十四日雨。午后往视许季上病。晚得李遐卿信，即复。夜蒋抑之来。

   二十五日雨。晚子佩来。

   二十六日雨。上午寄季市《饮流斋说瓷》二册，还《少年兵团》一册。下午收本月奉泉三百。振直隶水灾十一元。晚得李遐卿信并帖签四枚。得伯撝叔信，二十二日南京发。

   二十七日昙。午访季上并交所代领泉。晚雨。

   二十八日晴，大风。星期休息。上午李遐卿来。杜海生来。午后往留黎厂付表拓本，又买晋《冯恭墓志》、《杨范墓志》各一枚，共四元。又《姚纂墓志》一枚，极漫漶，云出曲阳，一元。又取《撝禁图》一枚，端氏木刻本也。

   二十九日晴。午后同齐寿山游小市。

   三十日晴。无事。

   三十一日晴。午后同齐寿山游小市。晚季市来。夜往视季上病。

