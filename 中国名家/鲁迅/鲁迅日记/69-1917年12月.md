    1917年12月 

   一日晴。上午寄中西屋①信。午后往视季上病。晚蔡谷青来。

   二日晴，大风。星期休息。午后洙邻兄来。下午谷清来。蔡先生来。

   三日晴。上午得二弟妇笺，廿九日发。东京堂寄来书籍四本，即以一本寄越中。

   四日晴。午后往浙江兴业银行汇上月家用泉百并附函。晚谷清来。

   五日晴。夜子佩来。风。

   六日晴。上午得二弟妇信，二日发。午后往视许季上病。

   七日昙，风。午后微雪即霁。无事。

   八日晴。上午得李遐卿信。午后往留黎厂取所表拓本，工三元。又买《食斋祠园画象》一枚，宫内司杨氏、乐陵王元彦墓志各一枚，《尹景穆造象》并阴二枚，佛经残石二枚，共直六元；又添《永元三年梁和买地铅券》、《延兴三年王君专墓志》拓本各一枚，兼并伪作。夜商契衡来。风。

   九日晴，大风。星期休息。上午许诗荃来。夜潘企莘来。

   十日晴。无事。

   十一日昙，晚微雪即止。齿小痛。

   十二日晴。上午得三弟及三弟妇信，八日发。得宋知方信，九日杭州发。下午得宋迈信。晚蒋抑之来。

   十三日雨雪积寸余。午后丸善来信。晚铭伯先生遗肴二品。夜风。

   十四日晴，大风。上午中西屋来信。丸善寄来《德文学之精神》一册，英文，二弟买。下午收十一月奉泉三百，银一券九。往季上家视其病，并交代领之泉。晚宋子佩来。

   十五日晴。无事。

   十六日晴。星期休息。从李匡辅分得红煤半顿，券五枚。下午往留黎厂买《祀三公山碑》阴一枚，《石门铭后题记》一枚，《范思彦墓铭》一枚，《临淮王象碑》一枚，共六元。又至大册阑买食物归。夜杜海生来。

   十七日晴，风。午后视午门图书馆。夜韩寿晋来。

   十八日晴。汪书堂母寿，贺二元。张仁辅父故，赙一元。夜豸②来。

   十九日晴。上午东京堂来信。下午复往午门图书馆。

   二十日晴，无事。

   二十一日晴。午后寄羽太家信并泉卅，明年正至三月分。夜王式乾来，付泉廿五。

   二十二日晴。冬节休息。上午铭伯先生来。

   二十三日晴。星期休息。上午同二弟往留黎厂以拓本付表，并买孔庙杂汉碑七枚，《校官碑释文》一枚，《赵法现造象》二枚，共五元。又魏人墓志六枚，十五元。又齐、魏人墓志五枚，云是浙江王氏藏石，直十元。遂至青云阁饮茗并午食讫，买饼饵少许而归。晚钱玄同来谈。

   二十四日晴。上午寄家蜜枣、芥末共一合。得季市信，十九日发。霞卿还泉十。

   二十五日晴，大风。纪念日休假。晚戴螺舲、齐寿山先后至，同往圣安寺，许季上夫人逝后三日在此作法事也。礼讫步归，已夜。

   二十六日晴。午后捐南开中学水灾振四元。夜风。

   二十七日晴。上午得二弟妇信。夜魏福绵来。夜风。

   二十八日晴，大风。上午得东京堂书籍三册。午同齐寿山及二弟在和记③饭。

   二十九日晴。午后同朱孝荃、齐寿山往视许季上病。下午以齿痛往陈顺龙寓，拔去龋齿，付泉三元。归后仍未愈，盖犹有龋者。

   三十日晴。星期休息。午前同二弟至青云阁富晋书庄买《古明器图录》一册，《齐鲁封泥集存》一册，《历代符牌后录》一册，共券十九元。复至陈顺龙寓拔去龋齿一枚，付三元。出留黎厂在德古斋小坐，购得周库汗安洛造象石一躯，券二十四元，端匋斋故物也。文字不佳，象完善。下午昙。

   三十一日昙。上午寄家信并本月用泉五十，附与二弟三弟妇笺各一枚，又寄《广陵潮》第七集一册。晚收奉泉券三百。收答诸贺年信函。夜濯足。

   〖注释〗

   ①中西屋日本东京的一家西文书店，鲁迅留日时常去浏览，回国后仍有联系。

   ②豸指猫。

   ③和记开设在西单绒线胡同的一家牛肉铺，兼售面条。一九一八年间鲁迅常在此午餐。

