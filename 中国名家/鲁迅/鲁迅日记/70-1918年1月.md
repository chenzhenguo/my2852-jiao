    1918年1月 

   一日晴，风。休假。上午范云台、许诗荃、诗英来。洙邻兄来。午后往铭伯先生寓。下午潘企莘来。

   二日晴。休假。午后往留黎厂买《元固墓志》一枚，四元。季市宅遗肴二品。

   三日晴。休假。上午子佩来。午后得家信，有丰所作字。得和荪信，潞安发。得宋知方信。夜风。

   四日晴。上午赴部茶话会。二弟往富晋书庄购得《殷虚书契考释》一册，《殷虚书契待问编》一册，《唐三藏取经诗话》一册，共泉券十一元。晚徐宗伟来。王式乾来，交与泉七十五，合前款汇越中作十二月家用。黄厶①来属保应考法官。

   五日晴。上午寄和荪信。寄季市信并讲义②一卷。丸善寄来日历一帖。

   六日晴，风。星期休息。午后龙荫桐来。

   七日晴。上午得许伯琴片，三日武昌发。得羽太家信，十二月卅日发。得丸善书店信片并书目四册。夜风。

   八日晴。午后同齐寿山往视许季上。

   九日晴。下午往留黎厂付表拓本，并取已表者，工五元。寄李霞卿信。

   十日昙。午后同齐寿山之小市。赙李厶一元。

   十一日昙。上午两弟妇来信，七日发。晚霞卿来。夜子佩来。

   十二日晴，风。午后得李遐卿信，十日发。

   十三日晴。星期休息。午后同二弟至留黎厂德古斋，偶检得《上尊号碑》额并他种专、石杂拓片共六枚，付泉一元。又至北京大学访遐卿，并赴浙江第五中学同学会，有照相、茶话等，六时归寓。

   十四日晴。无事。

   十五日晴。夜景写《曲成图谱》毕，共卅二叶。风。

   十六日晴。上午寄家信，附造冢费用泉五十，又本月家用泉五十。

   十七日晴。无事。夜风。

   十八日晴，大风。上午丸善来信并书三册。东京堂来信。

   十九日晴，风。午后同朱孝荃访许季上。柯世五之弟娶妇，送二元。

   二十日晴。星期休息。午后往留黎厂震古斋买《校官碑》一枚，二元；《李琮墓志》连侧一枚，一元五角。复往敦古谊取所表拓本二十枚，付工三元。又买魏法兴等造象一枚；五角。

   二十一日昙，午风，晴。无事。

   二十二日晴。无事。

   二十三日微雪。午二弟来部，并邀陈师曾、齐寿山往和记饭。午后寄季市《新青年》一册，赠通俗图书馆、齐寿山、钱均夫各一册。夜韩寿谦来。

   二十四日晴。夜宋紫佩来。

   二十五日雨雪。午后理发。寄本月家用泉百，托协和从中国银行汇。

   二十六日晴。午后同齐寿山访许季上，又游小市。胃痛服药。

   二十七日晴。星期休息。午后往留黎厂买《张寿残碑》一枚，《冯晖宾造象》四枚，佛教画象二枚，出河南，共券五元。下午陶念钦先生来。三弟来信，言升叔殁于南京。

   二十八日晴。上午刘历青来。午后同齐寿山、戴螺舲之小市。晚许骏甫来。

   二十九日晴，风。无事。

   卅日晴。胃大痛。夜子佩来。

   卅一日晴。无事。

   〖注释〗

   ①厶日文假名，代汉语“某”。

   ②指《欧洲文学史》讲义。系周作人著，经鲁迅修改。

