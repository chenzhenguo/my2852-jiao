    1918年3月 

   一日晴。下午往通俗图书馆。夜商契衡来。

   二日晴。午后寄家用泉百，二月分。夜钱玄同来。

   三日昙。星期休息。上午得二、三弟妇信，二月廿七日发。午后往留黎厂买《张僧妙碑》、姚伯多、錡双胡、苏丰国造象记各一分，共大小十一枚，券八元。下午往铭伯先生寓。晚蔡国青及其夫人来。

   四日晴。上午得三弟信，二月廿八日发。得宋芷生信并拓片一包，廿八日太原发。

   五日昙。无事。夜商契衡来。

   六日晴。午后寄丸善银六元。夜濯足。

   七日晴。上午寄三弟《互助论》一册。下午寄宋芷生信。

   八日昙。上午寄阮和森信。夜雨即已。

   九日昙，大风。昨子佩自越至，今日下午送来所买《艺术丛编》第二年分六册，《说文古籀补》二册，《字说》一册，《名原》一册，共银廿三元，合券三十八枚。又家所寄糟鸡一合，自所买火腿一只，又贻冬笋九枚。

   十日晴，大风。星期休息。午后子佩来。

   十一日晴。上午分送图书分馆、钱均夫、齐寿山，《新青年》各一册。又寄季市一册并函。赠戴螺舲笋三枚。下午得徐宗伟函，即复。陈师曾与好大王陵专拓本一枚。又同往留黎厂买杂拓片三枚，一元。又《曹全碑》并阴二枚，二元。

   十二日晴。无事。

   十三日晴。晚王铁如来。

   十四日晴。下午得丸善书店信。

   十五日晴。上午得宋芷生明信片，十一日发。午二弟至部，并邀齐寿山往和记饭。晚游小市。

   十六日晴。上午师曾赠古 景印本四纸。夜子佩来。

   十七日昙。星期休息。上午许骏甫来。午后往留黎厂买十二辰镜一枚，券十元。《元显魏墓志》盖一枚，二元。又在青云阁买《隋唐以来官印集存》一册，六元。下午铭伯先生来。

   十八日昙。下午同陈师曾往留黎厂买西纸五十枚归。夜钱玄同来。

   十九日晴。上午丸善寄来书籍一包，即分寄越。午后往孔庙演礼。

   二十日晴。午后寄羽太家信并泉卅、又东京堂泉三。夜往国子监宿。

   二十一日晴。晨祀孔执事毕归寓卧。午后复往部少留。

   二十二日晴。上午得丸善信，即复之。晚杜海生来，交与泉百，汇越中用。夜得和荪信，十九日发。

   二十三日昙。上午陶念钦先生来。晚同二弟往洙邻家饮。夜雨。

   二十四日雨。星期休息。下午风。无事。

   二十五日晴，风。午后往留黎厂买未央东阁瓦拓片一枚，券一元。又买青羊竟一枚，日有熹竟一枚，合券十一元。夜子佩来。

   二十六日昙。上午寄和孙信。午后理发。收本月奉泉二日。

   二十七日昙。午后同师曾至其寓借书。寄家本月用泉百，海生汇款。

   二十八日昙。午后同戴螺舲游小市。下午小雨。夜钱玄同来。

   二十九日晴。上午得宋知方信，二十四日发。午后往留黎厂买得《更封残画象》一枚，《翟蛮造象》一枚，共二元。晚小雨。

   三十日晴，风。上午寄马叔平信。寄三弟《自然史》一册。得封德三信。午后游小市。夜潘企莘来。

   三十一日晴。星期休息。午后往留黎厂买《石门画象》并阴二枚，《李洪演造象》一枚，《建崇寺造象》并阴二枚，《杨显叔造象》一枚，《张神龙息茂墓记》一枚，共泉八元。

