    1919年2月 

   一日晴。春节休假。无事。夜服规那丸三粒。

   二日晴。星期休息。上午寄铭伯先生及戴螺舲信，并各送北京大学游艺会①入场券一枚。午后同二弟往大学游艺会，晚归。许季上来。

   三日晴。休假。无事。

   四日晴。上午寄钱玄同信。寄季市《新青年》、《新潮》各一册。晚刘半农来。夜得钱玄同信。

   五日晴。无事。

   六日晴。戴螺舲存丸善日金十又二元，因画入二弟帐内，交与银八元，并伐[代]发函通知丸善书店，午后发。森宋子佩来。

   七日晴，下午昙。无事。

   八日晴。无事。

   九日晴，风。星期休息。无事。

   十日晴。上午寄季市《新青年》一本，又寄三弟书四本。晚钱玄同来。

   十一日晴。午后同齐寿山往报子街看屋②，已售。

   十二日晴。休假。午后往图书分馆，俟二弟至同游厂甸，在德古斋买端氏藏专拓片一包，计汉墓专三百八十，杂专十一，六朝墓专廿五，唐、宋、元墓专七，总四百廿三枚，券五十元。又隋残碑一枚，券一元。向晚同往欧美同学会，系多人为陶孟和赴欧洲饯行，有三席，二十余人。夜归。

   十三日晴。上午得东京堂信。午后同齐寿山往铁匠胡同看屋，不合用。

   十四日晴。晚往德成以银三百十二换日金券五百。

   十五日晴。无事。

   十六日晴。星期休息。上午寄钱玄同信。许诗荃来。午后同二弟至前门外京汉车站食堂午膳，又至留黎厂火神庙游，在德古斋买端氏所藏瓦当拓片卅二枚，券二元。

   十七日晴。无事。

   十八日昙，大风。晚得钱玄同信。

   十九日晴。无事。

   二十日晴。上午寄钱玄同信。寄孙庆林月刊二册。晚宋子佩来。

   二十一日晴。午后往留黎厂买延熹土圭拓本一枚，券三元。

   二十二日晴。上午从戴螺舲借券十。曹式如故，赙二元。王维白夫人故，赙一元。

   二十三日昙，风。星期休息。午后往铭伯先生寓。晚刘半农来。

   二十四日晴。午后看屋。

   二十五日晴。上午寄张梓生及三弟《周评》各一束。

   二十六日昙。上午东京堂寄到书籍一包三册。下午收本月奉泉三百。还戴螺舲十元。振河南水灾四元。

   二十七日晴。上午往林鲁生家，同去看屋二处。

   二十八日晴。晨往铭伯先生寓视疾。

   〖注释〗

   ①北京文学游艺会北京大学学生会为筹集画法研究会资金，是日下午在北大二院礼堂举行游艺大会，会上演奏中西乐曲，并陈列各收藏家所藏宋元以来名画二百余件。

   ②往报子街看屋鲁迅因族人将绍兴新台门宅卖去，故拟举家北迁。今日起四出觅屋，八月十九日买定八道湾十一号罗姓宅。

