    1919年3月 

   一日晴。上午往铭伯先生寓。午后同林鲁生看屋数处。下午大风。晚钱玄同来。

   二日晴。星期休息。晚杜海生来。

   三日晴。上午得东京堂明信片。午后往留黎厂，在德古斋买得端氏所藏瓦当拓片与二月十六日所收无复湩者二百六十枚，价券十四元。

   四日昙。晨往铭伯先生寓。午后赴孔庙演礼。

   五日昙。无事。

   六日晴。晨五时往孔庙为丁祭执事，九时毕，在寓休息。下午昙。李遐卿来。夜风。

   七日昙。无事。晚小雨。钱玄同来。

   八日昙。午后邀张协和看屋。夜雨雪。

   九日晴。星期休息。无事。

   十日晴。录文稿一篇讫，①约四千余字，寄高一涵并函，由二弟持去。夜风。

   十一日晴。午后同林鲁生看屋。下午往铭伯先生寓。

   十二日晴。午后看屋，又往留黎厂。夜宋紫佩来。

   十三日昙。上午寄季市杂志一卷，又寄张梓生一卷。得张梓生信，即复。下午得宋知方信。

   十四日晴。午后看屋。下午复出，且邀协和俱。

   十五日晴，风。上午收东京堂所寄书一包。晚往铭伯先生寓。

   十六日晴。星期休息。无事。

   十七日晴。上午寄宋子佩信并还书。

   十八日晴，风。上午代二弟寄哲学史册与张梓生。夜钱玄同来。

   十九日晴。上午东京堂寄来小说一册并明信片。午同朱孝荃、张协和至广宁伯街看屋后在协和家午饭。晚宋子佩来。

   二十日晴。午后往留黎厂。

   二十一日晴。晚为三弟写文论。

   二十二日晴。上午寄羽太家信并泉卅。

   二十三日晴。星期休息。午后往铭伯先生寓。晚潘企莘来。

   二十四日晴，大风。无事。

   二十五日晴，风。无事。

   二十六日昙。齐寿山从河南归，午后至其寓谈，以《蔡氏造老子象记》、《张奴等造象残题名》各一枚，洛阳《龙门侍佛画象》六枚见赠，傍晚归。夜宋子佩来。风。

   二十七日雨雪。无事。

   二十八日晴。上午寄安定门内千佛寺北京贫儿院明信片，认年捐叁元。三弟寄来茶叶一合，下午取得。

   二十九日晴，风。上午往浙江兴业银行汇泉于沪。寄铭伯先生信。晚二弟来部，同往留黎厂，在德古斋买《刘平国开道刻石》二枚，又《元徽墓志》一枚，共券八元。次至前门外西车站饭，同坐陈百年、刘叔雅、朱逖先、沈士远、尹默、刘半农、钱玄同、马幼渔，共十人也。

   三十日晴，风。星期休息。上午得李遐卿信。许诗荃来。晚许诗苓、诗荃在广和居招饮，与二弟同往，席中又有戴君一人。夜李遐卿来，假泉五去。

   三十一日晴。黎明二弟往前门驿，于其处会宋子佩、李遐卿，同发向越中。②晚风。

   〖注释〗

   ①即《孔乙己》。写于一九一八年冬，本日抄讫，后收入《呐喊》。

   ②周作人本日启程回绍兴，四月十八日携眷往日本探亲，五月中旬只身返京。

