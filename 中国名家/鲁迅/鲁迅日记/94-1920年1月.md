    1920年1月 

   一日晴。休假。午后潘企莘来。

   二日昙。休假。下午风。无事。

   三日晴。休假。下午陶书臣来。夜得铭伯先生信。

   四日晴。星期休息。下午钱玄同来。

   五日晴。上午寄张伯焘《国乐谱》二本。午后昙。往大册阑买被。又往留黎厂，因疑“郝厥”专是伪作，议易“赵向妻郭”专。

   六日昙。午后往本司胡同税务处税房契，计见泉百八十。晚骨董肆人来易专去，今一块文曰“京上村赵向妻郭”。夜风。

   七日昙。午后游小市。添买木器。

   八日晴。午后游小市，买磁玩具一。往历史博物馆。

   九日晴。午后寄铭伯先生信并杂志二本。

   十日晴。下午往池田医院为沛取药，并问李明澈君疾。晚本司同事九人赠时钟一、灯二、茶具一副。

   十一日昙。星期休息。上午微雪，夜风。无事。

   十二日晴，大风。上午得车耕南信。午后往池田医院延医诊沛，晚复往取药。晚背痛。

   十三日晴。午后赙季自求夫人券五元，与二弟同具。下午得阮和〔荪〕信，又别寄《程哲碑》、《宝泰寺碑》拓本各一枚，夜到。

   十四日晴。背痛，休假，涂松节油。

   十五日晴。午后游小市。

   十六日晴。午后往池田医院为沛取药。买家具。以重出之《吕超志》拓本在留黎厂易得晋郑舒夫人及隋尉娘墓志各一枚，作券四元。

   十七日晴。上午同僚送桃、梅花八盆。

   十八日晴。星期休息。上午蒋抑之来。午后孙伏园来。夜风。《或ル青年ノ梦》全部译讫。

   十九日晴。上午在越所运书籍等至京，晚取到。夜小风。

   二十日晴。午后往留黎厂同古堂买墨合、铜尺各二，为三弟。至德古斋买《王谋[诵]墓志》一枚，券三元。至浙江兴业银行访蒋抑之，不值，留笺并《嵇中散集》写本一册。夜风。

   二十一日晴。无事。

   二十二日晴。无事。

   二十三日晴。午后往历史博物馆。

   二十四日晴。午后往小市买《道俗七十八人等造象》、《昙陵昙初等造象》拓本各一枚，共券半元。腹写，夜服药二丸。

   二十五日晴。星期休息。午后李遐卿、赵之远来。许诗荃来。

   二十六日晴。下午赴国歌研究会。①二十七日晴。下午会议。

   二十八日昙。午后得羽太母信，廿一日发。

   二十九日昙。无事。

   三十日雨雪。无事。

   三十一日雨雪。上午得车耕南信。下午得李遐卿信并文三篇。夜风甚大。

   〖注释〗

   ①国歌研究会一九一九年十一月由教育部设立。同年十二月指派鲁迅为干事。该会经多次商讨，于一九二〇年四月定《卿云歌》为国歌。

