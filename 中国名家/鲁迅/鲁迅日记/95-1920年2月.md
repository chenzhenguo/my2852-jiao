    1920年2月 

   一日昙，大风。星期休息。无事。

   二日晴。下午会议。

   三日晴。午后寄季市杂志一本。

   四日晴。下午得铭伯先生信。夜风。

   五日晴。午后寄铭伯先生信。

   六日昙。夜濯足。

   七日昙，午后晴。无事。

   八日晴。星期休息。上午张协和来。夜风。

   九日晴。上午赴京师图书分馆。午后往留黎厂买元延明、元钻远、元瑰、元维、于景、王诵妻元氏墓志各一枚，《于景志》盖一枚，《太平寺残摩厓》一枚，《开化寺邑义造象》四枚，共券廿元。下午收一月上半月奉泉百五十。还齐寿山所代假泉二百，息泉十一元七角。寄新潮社①信并李宗武稿一篇。

   十日晴。上午得宋知方信。寄阮和荪信。寄李遐卿信。

   十一日晴。午后访章子青，不值。下午得李遐卿信。

   十二日晴。休假。无事。

   十三日昙。无事。

   十四日微雪。无事。

   十五日晴。星期休息。下午整理书籍。

   十六日晴。上午得朱可铭信。收一月分后半月奉泉百五十。还齐寿山所代假百元。午后往徐吉轩寓。游小市。

   十七日雨雪。下午支本月奉泉二百四十。还齐寿山所代假泉二百，利泉八。

   十八日微雪。上午得金宅信。午后访铭伯先生，未见。

   十九日晴。休假。旧历除夕也，晚祭祖先。夜添菜饮酒，放花爆。徐吉轩送广柑、苹果各一包。

   二十日晴。休假。午后铭伯先生及诗荃来。

   二十一日昙。休假。无事。

   二十二日雨雪。星期休息。下午宋子佩来。夜风。

   二十三日晴，风。无事。

   二十四日晴。下午寄宋紫佩信借书。

   二十五日晴。午后往通俗图书馆借书。晚得宋紫佩信。

   二十六日大雪。病假。

   二十七日昙，下午晴。无事。

   二十八日昙。午后往留黎厂买元思、元文、李媛华墓志各一枚，残石一枚，有“祥光”等字，云出云南，共券八元。又石猬一坐，泉三元。晚微雪。

   二十九日昙。星期休息。修理旧书。夜风。

   〖注释〗

   ①新潮社北京大学部分学生和教员组织的具有进步倾向的社团。一九一八年十一月十九日成立。主要成员有傅斯年、罗家伦、杨振声、周作人等。曾出版《新潮》月刊、《新潮丛书》、《新潮文艺丛书》。一九二〇年十月以后该社的出版发行工作由孙伏园、李小峰负责。鲁迅除曾为《新潮》月刊撰译稿件外，还将所著《呐喊》、《中国小说史略》和所译童话剧《桃色的云》等交由该社出版发行。

