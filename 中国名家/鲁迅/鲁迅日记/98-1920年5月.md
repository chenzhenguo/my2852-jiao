    1920年5月 

   一日晴。午后往午门。

   二日晴。星期休息。上午以高阆仙母八十寿辰，往江西会馆祝，观剧二出而归。得陈公侠信。

   三日晴。午后往午门。

   四日晴。下午寄朱可铭信。寄宋知方信。晚许骏甫来。

   五日昙，晚极小雨。无事。

   六日晴。下午往午门。

   七日晴。无事。

   八日晴。下午往午门。

   九日晴。星期休息。无事。

   十日昙。午后往留黎厂。

   十一日晴。上午齐寿山赠《元绪墓志》一枚。下午往午门。晚至中央公园俟二弟至饮茗。

   十二日晴。午后往午门。夜濯足。

   十三日昙。小疾休息。

   十四日晴。下午收四月份半俸泉百五十。

   十五日昙，下午小雨。无事。

   十六日昙。星期休息。沛周岁，下午食面饮酒。小雨。

   十七日晴。新潮社送《科学方法论》一册。

   十八日晴。无事。

   十九日晴。沛大病，夜延医不眠。

   二十日晴。黎明送沛入同仁病院①，芳子、重久同往，医云肺炎。午归，三弟往。下午作书问三弟以沛状，晚得答，言似佳。

   二十一日晴。上午往病院。

   二十二日晴。在病院。托二弟从齐寿山假泉百。

   二十三日晴，大风。星期休息。在病院，上午一归，晚复往。

   二十四日晴。在病院，沛病甚剧。下午往大册阑购物。

   二十五日昙。在病院，晚归。夜半重久来，言沛病革，急复驰赴病院。

   二十六日晴。沛转安。上午往部。夜在病院。

   二十七日晴。上午往部。夜在病院。

   二十八日晴。上午往部。夜在病院。

   二十九日昙。上午往部。午后访汤尔和。往留黎厂买元譿、元恩、元顼、李元姜墓志各一枚，计泉五元。下午往病院，晚归家。雷雨一陈。

   三十日雨。星期休息。上午濯足。午后晴。晚往病院。

   三十一日晴。上午往部。夜在病院。

   〖注释〗

   ①同仁病院又称同仁会医院，为日本人所设，在东单。本年七月直皖战争中，鲁迅曾将家属送往该院避难。

