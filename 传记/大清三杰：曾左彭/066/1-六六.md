    六六 

   吉夫人即答以兄妹同姓，夫妻不同姓，当然兄妹较亲也，吉妃又问曰：“吾兄非靠东王为活者乎？”吉夫人曰：“然。”吉妃又曰：“如是吾兄危矣。”吉夫人大惊，方欲再询，吉妃已辞出。吉夫人甚疑惧，以夫外出，无可告者，次日适伪东王王妃萧氏过彼，吉夫人即以吉妃之语，告诸萧氏。萧氏曰：“北王欲杀吾东王久矣。东王虽有可杀之道，然杀之者为北王，非正理也。”吉夫人骇然曰：“如是，惟有请东王善为防范。”萧氏曰：“请夫人早晚为我再探吉妃，我自有计防之。惟嘱吉妃缜密行事，否则彼亦危殆。”吉夫人允诺。次日，即赴伪北王府访其姑，告知伪东王王妃萧氏所嘱之语。吉妃感萧氏之德，遂将伪北王欲谋伪东王之事，全行告之吉夫人。

   语尚未完，适伪北王经过窗外，略闻其语，不觉骇然曰：“吾之事机不密，险些为此二妇人所败。惟有速行，迟则吾必先受祸矣。”是夕伪北王归寝室，有意谓吉妃曰：“东王将杀我，为之奈何？”吉妃不知是计，大惊曰：“此事妾实未闻东王妃为妾言及。妾当于明日往东王府，托名问候东王妃，侦探其情，回报王爷何如？”伪北王冷笑曰：“在下仅有你这痴妇，不识轻重。人家妇人，孰不爱其丈夫，岂肯将其丈夫之秘密告尔耶？”吉妃大笑曰：“王爷真痴耶，谁敢将王爷之秘密，前去泄诸外人。王爷体冤妾也。”伪北王大怒曰：“韦某惟知有国，不知有家。

   杀一婆娘，只当儿戏事，尔岂不知桂平之事耶！”吉妃战栗答曰：“妾实未泄王爷之事，王爷可以调查。”伪北王又问曰：“连日汝回家，汝嫂复来探汝，汝二人鬼鬼祟祟，究干何事？”吉妃曰：“吾母有疾，归家探候耳。”伪北王曰：“待我明日亲去看来，汝母究有病否？”吉妃战抖，哀求其夫恕彼。伪北王不答。次日，伪北王先将吉妃锁于寝室，并令其弟韦昌祚把守室门。无论何人，不准入见吉妃。及谒伍氏，见伍氏无甚病容，稍坐即出。归语吉妃曰：“本藩已见令堂，果已病笃。”吉妃明知反语，惧至面无人色。

   伪北王亦无他语，即伏刀斧手于两廊下，始至伪朝堂，俟伪东王退出，上前握手相见。伪东王笑问伪北王曰：“吾弟何来？”伪北王曰：“顷闻威王林凤翔兵败淮安，已溃退徐州府矣。”伪东王失惊曰：“吾弟此信何处得来，恐非事实。”伪北王曰：“现有威王手下之部将杜某尚在敝府。”伪东王曰：“吾甚愿一见此人。吾弟回府，可令此人速赴吾邸，候吾问话。”伪北王答曰：“此人现惧仇家，不敢出大门一步。王兄如愿问彼言语，不妨屈驾随小弟至敝府，与之一见可也。”伪东王不妨伪北王有诈；复因威王果退徐州，金陵即危。急欲探信，即与伪北王偕至北王府邸。及入大堂，伪东王复问曰：“此人何在？”伪北王曰：“犹在内室。”

   遂同伪东王入内。路经廊下，伪北王突然喝令伪东王站住曰：“你这老贼，欲登大宝，想作操莽事耶。”伪东王大惊曰：“吾无是心，贤弟勿听他人挑拨之言。”伪北王又喝问曰：“然则九千岁之称，是谁封尔者。况大局未定，遽怀异心，多结党羽，擅发号令，奸污嫂妹，淫乱男女状元，阻天皇北征，梗军师调度，其罪大矣。我与你虽为弟兄，然不肯以私废公。”伪东王急问曰：“汝忽言此，意欲何为？岂汝已奉天皇之命，欲杀本藩耶。”

   伪北王大声应之曰：“吾非奉天皇之命，乃奉全国人民之命。”伪北王言已，将手一挥，预伏之刀斧手全出。伪东王至此，始知生命难保。立即跪地向天大呼曰：“天父速临吾身，迟则吾将为小人害也。”伪东王未言毕，其时已乱刀齐下，伪东王一身被砍数十刀。结果伪东王之性命者，为伪北王之死士，广东人拳师温大贺也。当伪东王为众刀斧手尚未砍毙时，大声求救。彼之卫士，屡欲冲人，悉为伪北王之卫士杀毙，竟无一生还者。

   伪北王既见伪东王已死，即匆匆入伪朝堂。时伪天皇方与伪军师商议军事，见伪北王至，即问曰：“贤弟匆匆来此，有何大事语朕。”伪北王曰：“特来请罪。”伪天皇又问曰：“贤弟何事有罪。即使有罪，朕当念手足之情赦尔也。”伪北王曰：“东王自称九千岁，非欲造反而何？

   臣弟不能再忍，已为天皇诛之矣。”伪天皇一闻已诛伪东王，不禁大变其色曰：“贤弟未免太鲁莽矣。东王所行所为，诚不可赦。惟现今大局未定，遽兴内乱，岂非自授外人以柄。况东王之羽党，如李秀成、林凤翔、李开芳、杨辅清辈，各拥重兵，一旦有变，岂不危殆。”伪天皇言已，日视伪军师钱江。钱江故作不见，顾视他处。

   伪北王乃厉声谓伪天皇曰：“小不忍则乱大谋，古有明训。臣弟之杀东王非私也，实为公也。然擅杀大臣，自知不合，敌特来自首，请天皇治我之罪，以明国法可也。”

   伪天皇曰：“朕非无情之人，况贤弟此为，也是为公。朕此时所惧者，东王手下羽党太多，若有变事，不能制之耳。”伪天皇言罢，复目视伪军师钱江，似在望其为伪北王解围然。

   伪军师钱江至此，始答伪天皇曰：“东王有应杀之罪，北王无擅杀之权，两言尽之矣。至于陛下所虑东王之党羽作乱，尚无足惧。盖李秀成为沈机广识之英雄，非党于东王者。即林凤翔、李开芳，亦老成持重，明于大体，毋须顾虑。余只吉文元、杨辅清数人而已。今吉文元统兵在外，可速选一心腹将士，统兵前往，明曰助战，实则监视，以防其变。”伪天皇听毕，即召入罗大纲告知此事，命其率兵五万，立刻起程。罗大纲领命，方欲退出，伪军师钱江又叮嘱道：“吉氏如有变意，汝即自由处治可也。”

   罗大纲去后，钱江复问伪天皇曰：“倘有近畿东王手下之将士，来逼陛下处治北王，以偿东王之命。陛下何以答之？”伪天皇凄然曰：“朕决不为同室操戈之事，能以言劝散众人则已。否则惟有偕北王披发入山，以让贤路。”伪军师钱江太息曰：“此妇人之仁也，臣实不敢赞同。为北王计，不如暂避数日，且俟东王党羽镇定之后，再行入朝未晚。”伪北王奋然曰：“韦某杀东王之时，已存抵偿之心。方才军师说得极是，东王有应杀之道，韦某无擅杀之权。韦某知所处矣。”

   伪北王言至此，方欲退出，忽见伪翼王石达开，已汗流满颊飞奔而至。喘息问伪天皇曰：“杀东王之命，可是陛下降者。若然，当速录东王之罪状，布告天下，无令民心疑惧也。”伪天王未及置答，伪北王挺身而出曰：“杀东王者，乃韦某之意，不敢推于天皇身上。”伪翼王即怒责伪北王曰：“东王即使有罪，其家人何罪，乃一并戳之耶。”伪北王急答曰：“焉有此事，韦某一杀东王之后，立即入朝，岂有分身之术耶。翼王必误听谣言矣！”伪翼王又言曰：“城中已传遍矣，此等大事，那得误听。”

   伪天皇曰：“二位贤弟，毋庸争论，赶快命人一探，自然明白。”伪天皇言已，即派人探听。不半刻，即据回报曰：“北王入朝后，北王之弟韦昌祚将军，恐防东王家人谋报复，私矫北王之命，亲率卫士数百人，奔入东王府中，即将东王全家老小八十余口，一并杀戳。除女状元傅善祥，跪地哀求，保全一命外。即萧王妃，陈素鹃，均已遇难。

   现在城中人心惶惶不可终日。东王党羽，即将生变。伪天皇不待听毕，早已双泪交流，噎至不能言语。伪翼王复质问伪北王曰：“此非石某说慌。北王肇此大祸，害了自己，其事犹小。倘误国家，如何是好？”伪北王闻言，大叫一声，晕倒地上。众人将其救醒，彼尚昏昏沉沉。伪天皇命人送回，生死未知。此即伪东王被杀之详细情形也。

   弟因此事，关乎我方之进攻战略不少，务乞大哥速与雪琴，以及诸将一商，迅速出兵，不可失此机会。余俟后述，敬请时安。

   国荃细细的一直看完，始将信中大略撮要说与曾国藩听了。曾国藩听毕，立即发令，一是命彭玉麟统率船舶二千艘，出守江西湖口。二是命张玉良率兵五千，去攻九江。三是命罗泽南率兵五千，助守湖北。四是命曾国荃率兵五千，助攻安庆。五是命杨载福，统带船舶一千艘，助攻安庆。六是命塔齐布率兵五千，策应湘鄂皖赣四省官兵。七是命曾贞干调查各地义仓，每百抽五，以充军粮。八是命曾大成率兵一千，押运各路湘军的军粮。九是命四川试用知府大营文案委员冯卓怀，拟出厘金制度的详细章程，以便奏请权时设立，以裕军饷。十是命大营文案委员程学启，拟出各营冠以本军统带的名字，作为营名，以便认识。大众奉命去讫。

