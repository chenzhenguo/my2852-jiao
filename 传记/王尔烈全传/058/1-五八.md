    五八 

   尤有“一线天”者，让人妙思无穷。它置卧虎峰西北，为一巨崖崩裂后而形成，若神刀鬼斧劈就。罅缝宽仅二尺余，高五丈余，长十丈余，缝间有石级百余置。当人斜坡而上、身置缝中，仰首高天，可呈一线。人行其间，皆感世态严峻，行程艰难，倾压种种，阻障重重，遂思绪绵绵。

   出了“一线天”，更是仅容一人能侧身而过“夹扁石”石缝；然后，便是“八步紧”、“三十三天”、“一步登天”、“天上天”。听过这些与“天”字相关系着的自然景观，不仅使人望而生畏，也会深知其名所获之精当，更识人类创造之高妙。

   由千山无量观西峰的“天上天”而下，便是龙泉寺的后身至此，一天的游览便作结束了。

   此后，王尔烈偕人又游览了普安观、南泉庵、香岩寺等处。

   他们在游览中，写下不少诗作。其中，以王尔烈诗作居多。然而，王尔烈平生中，多因伴君王，或修《四库全书》，或历仕宦，或为皇帝代笔，自署名诗章不丰，传下来的尤寡。此游千山诗之珍，犹可想象。不仿，借著此书之便志下，以为长存，亦为本籍增添些秀色，实是也。

   王尔烈，其游千山诗有以下诸首。

   《咏千山诗》

   千山发脉于长白，长白高远，可观而不可即。然观千山之盘结，峷嵂备极化工之巧，则长白可知矣。恭读圣祖仁皇帝御制入千山诗三章，睿赏切至。皇上御制《望千山》一章，有“华岳泰岱应齐峻”之句。千山得此，自足擅胜千古，唯圣祖东巡时，前此荒废，未甚开薙，盖生聚甫殷，圣心深为轸念，恐有劳费也。迨皇上久意遥驻，仰体至意，亦未幸临。而其地处偏僻，日久益以颓敝，故往往使星东下，便道来游，未尝不惊其峰峦之秀拔。而惜其补缀之失宜，亦未遑奏请两朝。圣制建勒穹碑，为山林增色。固以寺中庳狭，不敢亵也。然名山侍至人而显，又幸地讬丰，镐山灵应，不无厚望焉。恭赋二诗，以明其意，受录之，以为诸简之冠。尔烈谨记。

   高山天作帝王州，长白尊居望莫由。

   一石一泉皆化育，千华千顶孰雕锼。

   水无四渎原依海，山不三公岂屑侯。

   擅胜生辉应有日，豳峻翘首翠华游。

   玉勒朱旗请宴时，茅堂石经一委蛇。

   孝思自溯丰岐业，睿赏长留典诰词。

   华岱仰闻称伟俊，沦溟应待眺瑰奇。

   松声泉韵如相语，宝字天文乞勒碑。

   按：张玉书《游千山记》：辽阳城南五十里，为千顶山，山多奇峰，巑岏稠垒，不可指屈，故名千顶。

   张玉书（1642——1711年），清江苏丹徒人，字素存，顺治进士，官至文华殿大学士兼户部尚书，谥文贞。历官凡五十年，为太平宰相二十年，风度凝然，得大臣体。在讲幄每据经义纳忠，莫由得其献替之迹。所作古文辞，春容典雅，曾与陈廷敬合编并完成《康熙字典》，堪称一代大手笔。治理黄河、运河有绩。后从圣祖出巡热河，病故。

   《自隆阜岭至七岭》

   轻云疏雨洒郊坰，野旷天高眼乍醒。

   草色初分深浅碧，峰头遥露短长青。

   轮蹄已洗千山水，烟霭犹藏五寺形。

   二十余年成阔别，漫将尘事述山灵。

   《过钓君台》

   抛书览胜钓台过，全副千山马首罗。

   我欲携将怀袖去，作为笔格日摩挲。

   《龙泉寺》

   旧踏龙泉有屐痕，今来西阁阅朝昏。

   层轩历落峰峰入，垒障森严日日吞。

   瀑水时飞岩际雨，怪松皆走石间根。

   幽奇两擅应雄长，一字为褒须更论。

   《吐符应生》

   四大字，在龙泉寺主峰，明隆庆三载巡辽侍御盛泰宇题刻。考蔡伯喈《陈太邱碑铭》：“峨峨崇岳，吐符降神”。盛公所题，义盖本此。前此，唯五峰道人《十六景诗序》，知其大意，亦未详所出。而且以本朝列圣龙飞，群贤虎步当之。余谓：盛侍御系明臣，不过形容山之灵秀。至我朝真人勃兴震旦，又非嵩生岳降之可比矣。

   绣衣题刻郁崇冈，铁画端岩历岁长。

   降岳文宗周大雅，吐符词铸汉中郎。

   应惊翠献横坤轴，岂识飞神出震方。

   注目峰头思一解，濯缨泉水目汤汤。

   此诗，复又改作：

   摩崖深刻字青苍，三百年来义莫详。

   降岳文宗周大雅，吐符词铸汉中郎。

   峰头日早扶桑近，石宝泉高玉井香。

   星使徒惊神秀在，岂知玉业肇东方。

   《瓶峰古松》

   西阁依云筑，孤峰近砌斜。

   石无凡土壤，松带古烟霞。

   偃蹇天相压，参差日欲遮。

   生枯双幻影，谨并画图夸。

   按：瑶峰又一手本后四句改作：“翠壁倚天剑，青萝簪佛花。临窗得奇绝，歌咏兴无涯。”附注云：据松鹤老人《游记》：“西阁孤峰其上小松数株，佶屈如画”，时康熙癸酉，已距八十余年，犹小松也。

   《狮子峰》

   西域何时来向东，不施爪距镇群雄。

   绿苔毛彩青松发，声应蒲牢万壑空。

   《西阁客灯》

   危岩结构两三间，短句疏窗笑语闲。

   昏黑群峰但无睹，下方应讶火铃还。

   《自石门至西明庵》

   仙阙碧萝封，微闻度午钟。

   帘垂宁辩水，云合不知松。

   入逐飘飘屐，音听落落筇。

   谁知凌绝顶，有客不能从。

   自注：上此庵，自涧壑中行，树木蓊荫，磐磴险窄。七八里始到。是日同到者润溥、淳叟、杏村、穆斋、文源、龙文、志翰、志鳌及从者数人。瑞昌以旧游，不欲上，君实、灿章皆惮其难，望石门而归。

   又自注：石门亦名南天门。

   《普安观》

   路盘之字到层云，兰若窗临众壑纷。

   欲请荆关写奇态，莆麸斧劈墨氤氲。

   《五佛顶》

   石关只许侧身上，佛顶直堪引手扪。

   已使群峰来脚下，从前艰步不须论。

   《自龙泉徒步至香岩行三十里，偕润溥、淳叟、杏村、瑞昌数君》：

   龙泉兹已别，送客水潇潇。

   迢递来西岭，盘桓坐木桥。

   陆茶方共饮，葛杖又相招。

   僧指香岩寺，仙台路未遥。

   《炼魔石》

   仙人堂下路嵯峨，密树牵衣伛偻过。

   身到夹峰穿穴蚁，面临圆石乘潮鼍。

   孤僧打七经风雪，众客参三畏薜萝。

   岂为炼魔来此地，诗魔翻恐更增多。

   按：一本题下有序云：此为雪庵炼魔石，较祖越寺者尤险。由夹峰曲洞而上，至石所，已难。故云观焉而已。三四两句作：“身到夹峰回不得，面临危石诧如何。”

