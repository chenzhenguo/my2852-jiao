     一〇〇 

   古丈人庸表德所重者，礼乐而已矣。故德厚而功崇，则高牙大纛，设棨戟施行马等。威自别非以耀目也，礼不容以或轻也。则驺从鼓吹，居则声伎管弦，生则笙歌以欢其燕享，殁则佾舞以侑其俎豆，非以娱目也。乐不容以或废也，若关忠义夫子，生膺侯爵殁而千百余年尊崇，比于帝王则礼乐之隆，当何如哉。顾朝廷祀典，举以春秋，虽极礼乐之备，而非其时，则不举，以神不可渎也，而公之威灵在，天下者所在之。民水旱疾疫必褥焉，无不思有以崇奉而娱乐之。癸不拘其时，则礼乐之出于流俗者，盖不容以禁之也。故俳优侏儒杂优之戏，不足以言乐也。高幢绣幡，仙佛之供，不足以言礼也。岂不有褒于夫子，欤而行之，所在皆然者，亦见人心之尊崇正直，而夫子之功德垂于万世者，有不容掩而已矣。兹庙之有戏楼、旗杆，由来已久。今晋人赵大智等，从而新之，又补修牌楼、西山门及社房五间。观瞻益壮，而时时相与瞻拜祈褥，因以聚会歌舞，亦酬庸表德之意，爰记其事于石。俾后之嗣而举者有所观焉。

   乾隆四十一年（1776年）丙申岁，《重修陶官屯关帝庙碑记》：

   辽邑陶官屯关帝庙，其来已久。兹于乾隆丙申岁，因其旧而新之。新之者人也。正殿三间，缭垣完具。虽未能珠玉辉映，亦足以安神灵而伸祈报矣。夫公之庙貌遍天下，即穷乡瘠土，无不崇奉而俎豆之况。此地人民富庶，衍沃膏腴，则其奉公之神，无替前人也。固宜顾吾恩之襄平，桃花米甲于东都，实此乡所产，朝廷取之以供陵庙粢盛则，此乡岁时祭享奉盛，以告丰洁馨香，益有加欤而公。当今日者，镇抚久于荆州，熟习荆州风土。今湖广地，谚云：“湖广熟，天下足。”今舳舻相接，岁供天庚，皆与松花米相伯仲。虽此士非僧衣，水田呜槔飞鹭，而平原绣壤，稱稏秋香，倘亦公所乐而安之者乎！而要之不在是也。苏子曰：“神之在天下，如水之在地中，无所论而不在也”。记曰：古圣贤有功于民，能御大灾，捍大患者，则祀之。公浩然正气，充塞宇宙，岂徒御灾捍患而已。而人能相感以诚，遂足以使寒暑风雨时，则此土频歌，大有春秋报祀，岁致丰洁，岂天所至而然哉。

   庙既落成，请记于余，敬书始末，以畀之，聊记岁月云尔。

   同年是岁，《陶官屯关帝庙始建配房碑记》：

   古之为祠庙者，正室以安神，其东西序。东西堂皆以藏祭器，备行礼。其实，鼎具爓熟，皆在门外，两塾以内，盖不敢为。室闼以备人之坐卧焉，所以表敬也。兹陶官屯关帝庙旧址，有正殿业经重新。而人复捐资，为配房几间，以为岁时祭享会众等，洁治祭品之所。盖古者藏祭器之遗意欤。而两塾内，不为室闼者，相戾何以表敬乎。而抑知不然，夫田家士鼓、蒉桴、歙豳、饮蜡，固非如清庙明堂之赫然，以肃观瞻也。然向者兹庙止，有正室蠲吉行事，一切菜盛牺牲，皆露立以供之。或寄办他处，既不无亵越而时，或风雨偶作，其喧杂于正室者，盖有不免，则不敬莫大焉。且岿然上临者，既已翚飞鸟革。而两侧乃无羽翼，观瞻亦殊未肃。自村人修为配房，则神御高踞乎。穆清祭物，不来于萜屋，和风甘雨，清尘而无害；云合星拱，交映而可观。于以奉神灵致诚，益与不为室闼者，异制而同意，岂有相戾者乎。且兹庙所祀者关帝。又非若吹豳饮蜡而已。今在郡邑中者，官修祠庙，皆有洁事之所。则此举亦有所禀承，非以意为之也。而在此地为创始，以补前此所阙，不可以不记也。于是书之，使上石焉。

   王尔烈故里有一友，名常纪。常纪，字铭勋，号铭廷，又号理斋，盛京北90里栖霞堡人。其先世居山西，前明徒辽东。父常国材。常纪，乾隆甲子科（1744年）举人，丁丑科（1757年）进士。选四川西充知县，复迁崇庆知州。乾隆辛卯年（1771年），金川藩部会降蛮叛乱。时常纪在昔岭，掌军中粮饷。叛乱部至，常纪提刀迎击，身遭十余处而死。遂入祀昭忠祠，荫一子，立祠浣花溪岸，祀同死难者。常纪生前，著有《爱吟草》、《爱吟前草》。后来，其所荫之子常承武，以太学生授直隶唐县知县，为其父二诗集有请于王尔烈。王尔烈序并刊之。由此，王尔烈又留下四篇文字。

   乾隆五十三年（1788年）戊申岁九月，王尔烈作《校刻常理斋爱吟草序》：

   今昭忠祠享祀金川死事诸臣，吾乡常君纪与焉。常君号理斋，家于盛京城北九十里之栖霞堡。为人貌奇伟，性尚慷爽，文思清拔，尤嗜吟咏。余蚤年耳其名，介同学高君惟钦，兹君星圃以订交。丁丑，理斋登进士；丙戌，谒选铨曹，时余以计偕入都，因得朝夕过从，纵谈古今，益服君之学识卓迈，殊不可及。既而余以不第去，理斋遂捧檄入蜀，余方以百里其所优为而以波清才逸气，遇山水之奇，将有所发抒，此行为不虚矣。何以不数年而金川构逆，理斋竟死于贼。余初闻之，窃叹夫豕突狼奔之际，玉石俱焚，不知其临难之状何如也。是时，余已入翰林，求之国史昭忠传，则但云登春遇害，别无记载。此外无可问询，惟付之太息而已。

   乙未，余以先君忧归里，理斋之弟显斋纯，闻之驰至余家，言已具衣冠以葬。苛蒙赠诸典，请书黄将勒石表于墓，且以墓门绰楔大字求书。余欣然为之，薰沐敬题，署名于后。然意理斋必有著作藏于家，显斋固未之省也。丙申之冬，余特造其庐，以犹子礼请见太翁，至墓所，则已穹碑屹然，翁仲华表，森严壮观矣。再拜哭奠，为欷歔久之。既夕，太翁留宿乃遍出家人以次环列，语昔岭事，因得悉其在贼中提刀上马，裂眦骂贼诸情状，不胜惊叹。以为向之所期许，今果不虚，而为之抱憾，无可如何。迄于今理斋之殁，已十余年矣。嗣子已壮，以荫授直隶之唐县宰。恂谨不坠家声。

   念余为父执，且曾以著述为问，乃以所掇拾其先人诸遗稿，请为校刻。检之得《爱吟草》一卷，读之且悲且喜，曰：“何幸有此。”盖自丙戌别后，其身所经历，其才所展布，皆宛然如亲见之。而余曩者所叹然于怀，无可表章，庶藕此以少为偿矣。乃丞为之校录付镌，并叙其始末，以冠简端。其余尚有诗一册，皆未定稿，残阙紊乱，姑俟徐为编辑，以成全璧云。张君洲与余素未相识，观其所叙录，及寄示元亭给谏应山令二书，惟恐其烈迹淹没，义形笔墨，其于友谊亦笃矣哉。王元亭，名猷，义州人，壮终少廷尉。高惟钦，名德峻，庚辰孝廉。兹惺圃，名国璋，戊戌进士，官农曹，此皆与理斋相契合者，每共话理斋之事，思有所表扬。今乃先后物故，独余以六十有余年，与其荫嗣往来，手把遗编，俛仰今昔，可慨也夫，亦幸也夫。时乾隆五十有三年，岁次戊申阳月辽阳王尔烈瑶峰氏，书于顺天府府丞官署。

   乾隆五十五年（1790年）庚戎岁仲春上浣，王尔烈作《续刻常理斋爱吟前草序》：

   余所梓常理斋爱吟草，乃甲申以来，理斋赴选入都，至西充所作。西充以后，军务倥偬，篇什有无，所不可知。而其嗣君衣轩所摄拾于慈氏败簏中者，尚有诗近百首，皆丁丑榜后，需次里居，朋友唱酬，流连景物之作。字多蝇头小草，间有阙残，知未为定稿也。而其中深情雅韵，发于自然，足以见胸怀之洒落，学养之深纯。异日感颂在民，临难不夺，盖基诸此，因不可废也。且在衣轩既痛其先人之殁，时方幼冲，今日抱恨终天，无可申慕，而此诗得于故纸，几成灰烬，手泽幸存，零缣碎墨，皆所宝惜，因尽以质余。余盖如逢故友于数十年之前。每读一篇，三叹不忍释手，乃为补缀，悉以付梓，命之《爱吟前草》，另为一卷，以别前刻，所以成衣轩之孝思也。庚戌仲春上浣，辽阳王尔烈识。

   同年是岁仲夏，王尔烈作《附刻慈惺圃寄常理斋诗序》：

