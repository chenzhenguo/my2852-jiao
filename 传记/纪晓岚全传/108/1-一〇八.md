    一〇八 

   道之本旨，清净冲虚而已，章咒箓符非也。炉火服饵，亦非也。尔所见种种，皆是章骂符箓事。去炉火服饵，尚隔几层，况长生乎！然无所证验，遂斥其非，尔必谓誉其能，而毁其所不能，徒大言耳。今示以种种能力，而告以种种不可为，尔庶几知返乎？儒家、释家，情伪日增，门径各别，可勿与辩也。吾疾夫道家之滋伪，故因汝好道，姑一正之。”因指诸方士曰：“尔之不食，辟谷丸也。汝之前知，桃偶人也。尔之烧丹，房中药也。尔之点金，缩银法也。尔之入冥，茉莉根也。尔之召仙，摄厉鬼也。尔之返魂，役狐魅也。

   尔之搬运，五鬼术也。尔之辟兵，铁布衫也。尔之飞跃，鹿庐蹻也。名曰道流，皆妖人耳。不速解散，雷部且至矣。”振衣欲起，众牵衣扣额曰：“下士沉迷，已知其罪；幸逢仙驾，是亦前缘，忍不一度脱乎？”道士欲坐，顾粤商曰：“尔曾闻笙歌锦绣之中，有一人挥手飞异者乎？”顾诸方士曰：“尔曾闻炫术鬻财之辈，有一人脱履羽化者乎？夫修道者须谢绝万缘，坚持一念，使此心寂寂如死，而后可不死；使此气绵绵不停，而后可长停。然亦非枯坐事也。

   仙有仙骨，亦有仙缘。骨非药物所能换，缘亦非情好所能结，必积功德，而后名列于仙籍。仙骨以生，仙骨即成；真灵自尔感通。仙缘乃凑，此在尔辈之自度，仙家安有度人之法乎？”因索纸大书十六字曰：“内绝世缘，外积阴骘，无怪无奇，是真秘密。”投笔于案，声如霹雳，已失所在矣。”——《姑妄听之（三）·十七》

   族兄次辰言：其同年康熙甲午孝廉某，尝游嵩山，见女子汲溪水。试求饮，欣然与一瓢；试问路，亦欣然指示。因共坐树下语，似颇涉翰墨，不类田家妇。疑为狐魅，爱其娟秀，且相教洽。女子忽振衣起曰：“危乎哉！吾几败！”怪而诘之。

   赧然曰：“吾从师学道百馀年，自谓此心如止水。师曰：'汝能不弃妄念耳，妄念故在也。不见可欲故不乱，见则乱矣。

   平沙万顷中，留一粒草子，见雨即芽。汝魔障将至，明日试之，当自知。'今果遇君，问答留连，已微动一念；再片刻则不自持矣。危乎哉！吾几败。”踊身一跃，直上木杪，瞥如飞鸟而去。

   ——《如是我闻·二》

   自宋代二程、朱熹等人倡导严重禁锢人们思想的理学 ，“存天理，灭人欲"的理学思想浸及明清，三纲五常等封建伦理道德，成为杀人不见血的软刀子。一些理学家们只会空谈，实际对于社会生活中的实际问题茫然不知所措，甚至大量的理学家们，满口仁义道德，一肚子男盗女娼。在《阅微草堂笔记》中，给予道学家以生动形象的揭露。另一方面，纪晓岚的因果报应思想，也在中国哲学史上达到顶峰，《阅微草堂笔记》中，更是到处可见：王符九言：凤皇店民家，有儿持其母履戏，遗后圃花架下，为其父所拾。妇大遭诟诘，无以自明，拟就缢。忽其家狐祟大作，妇女近身之物，多被盗于他处，半月余乃止。遗履之疑，遂不辩而释，若阴为此妇解结者，莫喻其故。或曰：“其姑性严厉，有婢私孕，惧将投缳。妇窃后圃钥纵之逃。有是阴功，故神遣狐救之欤！”或又曰：“既为神佑，何不遣狐先收履，不更无迹乎？”王符九曰：“神正以有迹明因果也。”余亦以符九之言为然。

   ——《槐西杂志·一》

   有纳其奴女为媵者，奴弗愿，然无如何也。其人故隶旗籍，亦自有主。媵后生一女，年十四五。主闻其姝丽，亦纳为媵。心弗愿，亦无如何也。

   喟然曰：“不生此女，无此事。”

   其妻曰：“不纳某女，自不生女矣。”乃爽然自失。

   又亲串中一女，日构其嫂，使受谯责不聊生。及出嫁，亦为小姑所构，曰受谯责如其嫂。归而对嫂挥涕曰：“今乃知妇难为也。”天道好还，岂不信哉！

   又一少年，喜窥妇女，窗罅帘隙，百计潜伺。一日醉寝，或戏以膏药糊其目。醒觉肿痛不可忍，急揭去，眉及睫毛并拔尽；且所糊即所蓄媚药，性至酷烈，目受其熏灼，竟以渐盲。

   又一友好倾轧，往来播弄，能使胶漆成冰炭。一夜酒渴，饮冷茶。中先堕一蝎，陡螫螯舌，溃为疮。虽不致命，然舌短而拗戾，话言不复使捷矣。此亦若或使之，非偶然也。

   ——《槐西杂志·三》

   沧州城南上河涯，有无赖吕四，凶横无所不为，人畏如狼虎。

   一日薄暮，与诸恶少村外纳凉。忽隐隐闻雷声，风雨且至。遥见一少妇，避入河干古庙中。吕语诸恶少曰：“彼可淫可也。”时已入夜，阴云黯黑。吕突入，掩其口。众共褫衣沓嬲。

   俄电光穿牖，见状貌似是其妻，急释手问之，果不谬。

   吕大恚，欲提起掷河中。

   妻大号曰：“汝欲淫人，致人淫我，天理昭然，汝尚欲杀我耶？”吕语塞，急觅衣裤，已随风吹入河流矣。徬徨无计，乃自负裸妇归。

   云散月明，满村哗笑，争前问状。吕无可置对，竟自投于河。

   盖其妻归宁，约一月方归。不虞母家遘回禄，无屋可栖，乃先期返。吕不知，而遘此难。

   后，妻梦吕来曰：“我业重，当永堕泥犁。缘生前事母尚尽孝，冥官检籍，得受蛇身，今往生矣。汝后夫不久至，善事新姑嫜；阴律不孝罪至重，毋自蹈冥司汤镬也。”至妻再醮日，屋角有赤练蛇垂下视，意似眷眷。妻忆前梦，方举首问之。俄闻门外鼓乐声，蛇于屋上跳掷数四，奋然去。

   ——《滦阳消夏录·一》

   张某、瞿某，幼同学，长相善也。瞿与人讼，张受金，刺得起阴谋，泄于其敌。瞿大受窘辱，衔之次骨；然事密无佐证，外则未相绝也。

   俄张死，瞿百计娶得起妇。虽事事成礼，而家庭共语，则仍呼曰张几嫂。姑故朴愿，以为相怜相戏，亦不较也。

   一日，与妇对食，忽跃起自呼其名曰：“瞿某，尔何太甚耶？我诚负心，我妇归汝，足偿矣。尔必仍呼嫂何耶？妇再嫁常事，娶再嫁妇亦常事。我既死，不能禁妇嫁，即不能禁汝娶也。我已失朋友义，亦不能责汝娶朋友妇也。今尔不以为妇，仍系我姓呼为嫂，是尔非娶我妇，乃淫我妇也。淫我妇者，我得而之矣。”竟颠狂数日死。

   数以直报怨，圣人不禁。张因小人之常态，非不共之仇也。计娶其妇，报之已甚矣；而又视若倚门妇，玷其家声，是已甚之中又已甚焉。何怪气愤激为厉哉！

   ——《槐西杂志·四》

   康熙末，张歌桥（河间县地）有刘横者，（横读出声，以强悍得此称，非其本名也。）居河侧。

   会河水暴满，小舟重载者往往漂没。偶见中流一妇，抱断橹浮沉波浪间，号呼求救。

   众莫敢援，横独奋然曰：“汝曹非丈夫哉，乌有见死不救者！”自棹舴艋追之四里，几覆没者数，竟拯出之。

   越日，生一子。月馀，横忽病，即命妻子治后事。时尚能行立，众皆怪之。

   横太息曰：“吾不弃也。吾援溺之夕，恍惚梦至一官府。

   吏卒导入，官持簿示吾曰：'汝平生积恶种种，当以今岁某日死，堕豕身，五世受屠割之刑。幸汝一日活二命，作大阴功，于冥律当延二纪。今销除寿籍，用抵业报，仍以原注死日死。

   缘期限已迫，恐世人昧昧，疑有是善事，反促其生。故召尔证明，使知其故。今生因果并完矣，来生努力可也。'醒而心恶之，未以告人。今届期果病，尚望活乎？”既而竟如其言。此见神理分明，毫厘不爽。乘除进退，恒合数世而计之。勿以偶然不验，遂谓天道无知也。

   ——《槐西杂志·四》

