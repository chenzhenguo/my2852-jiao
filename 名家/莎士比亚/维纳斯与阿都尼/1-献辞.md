     献辞 

   鄙夫俗士，望敝屣而下拜；我则求： 

   阿波罗饮我以缪斯泉水流溢之玉杯。 

   献与 

   扫桑普顿伯爵兼提齐菲尔男爵 

   亨利·娄赛斯雷阁下 

   阁下， 

     仆今以鄙俚粗陋之诗篇，献于阁下，其冒昧干渎，自不待言；而仆以此荏弱之柔条纤梗，竟谬欲缘附桢干栋梁以自固，其将招物议之非难，亦不待言。然苟阁下不惜纡尊，笑而纳此芹献，则非特仆之为荣，亦已过当，且誓将以有生之暇日，竭其勤恳之微力，从事差可不负阁下青睐之作以自励。设此初次问世之篇章，不堪入目，则有负阁下之栽培，诚惶恐之不暇，更何敢再事此硗瘠砚田之耕耘，以重其以芜杂之同亵渎清听之罪乎？窃不自谅，以为凡此一切，皆阁下之叡知及明鉴是赖，即阁下之所欲，与世人之所期待，亦莫不以此是赖也。

                         阁下犬马仆 

                              威廉·莎士比亚 

